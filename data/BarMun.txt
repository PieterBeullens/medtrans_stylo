Multociens michi o Alexander vere phylosophya visa est esse utilitas quedam divina et felix maxime autem in quibus sola sublevata ad omnium considerationem studuit cognoscere veritatem que est in ipsis et omnibus ab ipsa distantibus propter altitudinem et magnitudinem ipsa causam non verita est neque se ipsam ab optimis reputavit indignam set et proximam sibi et maxime convenientem esse eorum disciplinam
 
Quoniam enim non possibile fuit corpori celestem accedere locum et terram relinquens ipsum celestem ordinem inferius depellere quemadmodum fatui quandoque putaverunt Aloyde in anima igitur per phylosophiam assumenti intellectum ducem sublevatum est et excogitavit quandam viam illaboriosam
 
Maxime adinvicem distantia locis intelligentia comprehendit facile opinor proxima cognoscens et divino anime oculo divina comprehendens hominibus prophetavit
 
Hoc autem passa est in quantum possibile fuit et sine invidia voluit omnibus tradere que sunt apud ipsam pretiosa
 
Unde et cum studio quidam scripserunt nobis unius loci naturam aut unius civitatis figuram aut fluminum magnitudinem aut montis pulcritudinem
 
Quod quidam fecerunt dicentes hii quidem Ossam alii vero Coricium antrum alii vero quodcunque contigit eorum que sunt in parte
 
Quibus ingnoscet aliquis propter pusillanimitatem parvis fatigatis et dum multum se reputant sapientes in consideratione parva
 
Hoc autem patiuntur propter id quod non sunt perspectibiles optimorum - dico autem mundi et maximorum que sunt in mundo
 
Nunquam enim utique hec proprie scientes admirarentur aliquid aliorum set ipsis omnia alia parva viderentur et nullo digna ad horum excellentiam
 
Dicamus utique et nos et in quantum possibile theologizemus de hiis omnibus sicut unumquodque se habet natura et positione et motu
Convenire autem arbitror et tibi existenti principum optimo maximorum ystoriam pertransire et in phylosophya paululum intendere quia huius donis optimos vigere convenit
 
Mundus quidem igitur est consistentia ex celo et terra et naturarum que continentur in hoc
 
Dicitur autem et aliter mundus omnium ordinatio et creatio a deo et per deum conservata
 
Huius autem medium quidem est inmobile et firmum videlicet terra vivificans omnia animalia existens domicilium et mater
 
Quod autem est super ipsam omnino et undique finitum ad superius dei habitaculum celum appellatur
 
Plenum existens divinis que consuevimus stellas nominare motum perpetuo motu uno circuitu et circulo convertitur omnibus hiis irrequiete per seculum
 
Toto autem celo et mundo sperico existente et moto ut dixi actualiter duo inmobilia sunt ex necessitate puncta opposita adinvicem sicut in torno circulariter late spere firma quidem existentia et continentia speram circa que totus mundus movetur
 
Mundus quidem igitur in circulo vertitur appellantur autem hec poli
 
Per quos continuare rectam lineam convenit quam quidam axem nominant et erit diameter mundi transiens per mediam terram duos autem polos terminos
 
Horum autem inmobilium polorum hic quidem semper apparens est super verticem nostrum existens versus boreale clima articus nominatus alter vero sub terra semper occultatur versus meridiem antarticus appellatus
Celi autem et stellarum substantiam etherem dicimus non sicut quidam propter id quod ignea est et urit decipiuntur circa plurimorum permutatam potentiam set pro eo quod semper thin id est circulariter fertur existens aliud elementum a quatuor incompositum et divinum
 
Stellarum vero que continentur in eo planete quidem cum toto celo circumferuntur easdem habentes sedes
 
Quarum medius dictus zodiacus circulus oblique a tropicis cingitur secundum partem divisus in duodecim signorum loca
 
Planete autem neque primis eque velociter moveri apti nati sunt neque ad se invicem set in aliis et in aliis circulis quare ipsorum hunc quidem inferiorem esse alium vero superiorem
 
Multitudo quidem igitur fixarum innumerabilis est hominibus
 
Planetarum vero in septem partes capitulata in tot est circulis consequenter se habentibus quare semper superiorem quidem maiorem esse eis qui sunt inferius et septem adinvicem contineri omnes utique a fixarum spera circumtineri
 
Continuam autem habent positionem hanc - primo quidem qui est Lucentis simul et Saturni vocatus circulus consequenter autem qui dicitur Splendentis Iovis deinde Igneus Herculis et Martis dictus postea Stilbon quem sacrum pariter quidam nominant Mercurii quidam vero Apollonis post quem qui est Luciferi quem hii quidem Veneris alii Iunonis appellant deinde qui est solis et ultimus qui est lune usque ad terram terminatur
 
Ether vero divina continet corpora et motus ordinationem
 
Post etheream vero et divinam naturam quam ordinatam asserimus adhuc autem inpermutabilem et inalterabilem et inpassibilem continua est aut per omnia passibilis et mutabilis et ut dicam secundum universum corruptibilis et mortalis
 
Huius autem prima quidem est subtilis et flammea substantia ignita ab etherea natura propter magnitudinem ipsius et acumen motus
In qua ignea et inordinata dicta ignes currunt et flamme iaculantur et stelle comas habentes dicte firmantur et extinguntur multociens
 
Post hanc vero aer diffunditur opacus existens et illucens secundum naturam a motu autem illuminatus et perustus splendidus fit et calidus
 
In hoc autem existente passive et ipsius potentie et undique alterante se nubes consistunt et imbres defluunt nives et pruine et grandines flatus ventorum et fulminum amplius autem tonitrua et coruscationes et casus fulminum infinitarum nubium globi
 
Post aeriam vero naturam terra et mare firmata sunt plantis habundans animalibus et fontibus et fluviis hiis quidem a terra sorptis aliis in mare intrantibus
 
Variatur autem et coloribus infinitis montibus autem altis et arboribus silvarum et civitatibus quas sapiens animal fundavit homo insulis marinis et terris inhabitabilibus Orbem terrarum sermo ad insulas et terras incultas divisit ignoscens quod et universa insula est a mari dicto Atlantico circumdata multas autem et alias convenienter iacere earum que sunt contra ingressum remote has quidem maiores ipsa alias vero minores nobis autem omnes preter hanc invisibiles
 
Quod enim apud nos insule ad hos pelagos passe sunt hoc hic orbis terrarum ad mare Atlanticum multe alie apud universum mare
 
Etenim hee magne quedam sunt insule magnis circumfuse pelagis
 
Omnis autem humidi natura supereminens ad quasdam terre concavitates fecit vocatas orbis terrarum
 
Consequenter utique erit aerie maxime nature
 
Post hanc vero in profundis secundum medium mundi omnis terra contracta et coangustata constitit inmobilis et firma
Et hoc est mundi pes quod vocamus inferius
 
Quinque autem elementa in quinque regionibus sperice iacentia contenta semper minori a maiori - dico autem terra in aqua aqua in aere aere in igne igne in ethere - universum mundum constituerunt et superius quidem totum deorum ostendit habitaculum inferius vero animalium corruptibilium
 
Huius autem humidum quidem est quod appellare flumina et fontes et maria consuevimus siccum autem quod terram et incultas et insulas nominamus
 
Insularum autem hee quidem sunt magne sicut totus hic orbis terre dicitur multe alie magnis circumfuse pelagis alie vero sunt minores manifeste nobis et interius existentes
 
Et harum hee quidem sunt famose ut Sicilia Sardinia Cirnus Crete Eubia Ciprus et Lesbus alie vero innominate quarum hee quidem Sporades alie vero Ciclades alie vero aliter nominantur
 
Pelagus autem quod est extra orbem terrarum Atlanticum et Occeanus nominatur circumfluens nos
 
Apud occasum angusto aperto ore secundum Herculeas dictas columpnas fluentem in interius mare sicut in portum efficit
 
Paulatim vero dilatatum super effunditur magna comprehendens maria adinvicem contacta partim quidem secundum artos ingressus adampliata partim autem iterum dilatatus
 
Primo quidem igitur dicitur mare fieri in dextris infundentibus Gades dupliciter in vocatas Sirtes quarum hanc quidem Magnam aliam vero Parvam dicunt
 
Ad altera vero non similiter mare factum tres efficit pelagos Sardonium et dictum Galatium et Adriaticum
Consequenter horum ab obliquo Siculum post hoc vero Cretense continuum ipsi partim quidem Egyptium et Panfilium et Sirum partim vero Egeum et Mirtoum
 
Econtra autem predictis multarum partium existens Pontus quarum intima quidem Meotis nominatur que vero est exterius ad Ellespontum adaperitur in dicta Propontide
 
Penes ortum vero solis iterum influens Occeanus Indicum et Perseum aperiens mare ostendit continuum Mare Rubrum divise
 
Ad alterum vero cornu secundum angustum et in longinquum tendens brachium iterum adaperitur Yrcaniam et Cassiam terminans
 
Quod autem est sub ipsa profundum habet locum quod est super Meoticam paludem
 
Deinde finiens ad Scitas et Celtes constringit orbem terrarum ad Galaticum mare et predictas Herculeas columpnas quarum extra quas circumfluit terram Occeanus
 
In hoc autem insule magne sunt existentes due Britanice dicte Elamium et Ermofone preistorizatis maiores sub Celtes iacentes
 
Harum autem minores Saprobane ultra Indos obliqua iacens ad orbem terrarum et Febolus nominata secundum Arabicum iacens mare
 
Non pauce autem parve circa Britannicas dictas secundum Yberiam circulo circumcoronantur orbem terrarum hunc quem utique insulam diximus
 
Cuius latitudo est secundum profundissimum terre breviter indigens quadraginta milium stadiorum ut aiunt bene geometrizantes longitudo autem circa septuaginta milia maxime
Dividitur autem in Europam et Asiam et Libiem
 
Europa quidem igitur est cuius termini circulo columpne Herculee sunt et profundi Ponti mare Yrcanium secundum quod angustissimus ysmus in Pontum tendit
 
Quidam autem ab ysmo Tanaim fluvium dixerunt
 
Asia autem est quod est a predicto ysmo qui est Ponti et maris Yrcanici usque ad alterum ysmon qui in medio iacet Arabici maris et interioris maris contentus ab hoc et ab Occeano
 
Quidam autem a Tanai usque ad ostia Nili ponunt Asie terminum
 
Libia autem quod est ab Arabico ysmo usque ad columpnas Herculis alii vero a Nilo dicunt usque ad illas
 
Egyptum vero ab ostiis Nili circumfluam hii quidem Asie hii vero Libie coniungunt
 
Et insulas hii quidem indivise faciunt hii vero dividunt vicinis semper partibus
 
Terre quidem utique et maris naturam et positionem quam vocare consuevimus orbem terrarum talem autem quandam ystorizavimus
 
De passionibus autem dignis sermonibus que sunt in ipsa et circa ipsam nunc dicimus ipsa necessaria capitulantes
Duo enim utique quidam ab ipsa vapores ascendunt continue ad aerem qui est super nos subtilis partis et invisibiles omnibus si quid non secundum orientem sunt qui autem per flumina sursum feruntur videntur
 
Horum autem hic quidem est siccus et fumosus a terra defluens hic autem humidus et grossus et ab humida natura evaporatus
 
Fiunt autem ab hoc quidem nebule et rores et forme glacierum nubes et imbres et nives et grandines a sicco autem venti et ventorum differentie tonitrua et coruscationes et fulgura et fulmina et alia que hiis utique sunt amica
 

Nebula autem est vapor grossus vapor aque non generativus aeris quidem densior nubis autem rarior
 
Fit autem ex raritate in principio nubis aut ex involutione
 
Contraria autem dicitur et est aeria nichil aliud existens nisi aer sine nube et sine nebula
 

Ros autem est humidum ex aere secundum consistentiam subtilem latum glacies collecta aqua ex aere congelata pruina autem ros congelatus nubes autem globus vaporeus conversus generativus aque
 
Ymber autem fit secundum compressionem nubis bene valde ingrossate differentias autem habens quas et nubis compressio
Debilis quidem existens molles guttas seminat vehemens vero grossiores et hoc nominamus pluvialem ymbrem maiori et continua conversione ad terram latum
 

Nix autem fit nubium congelatarum contritio ante transmutationem in aquam fractarum
 
Fit autem si quidem frangatur spumosum et album congelatio autem inentis humidi frigiditatem nondum effusi neque rarificati
 
Vehementer ipsa autem et multa deorsum lata nix appellatur
 

Grando autem fit nive et pondere ex involutione in descensionem grossiorem assumente propter magnitudines autem ruptarum fractionum tumores maiores lationes fiunt violentiores
 
Hec quidem igitur ex humido vapore innata sunt concidere
 
Ex sicco autem vapore a frigore inpulso quod fluat ventus fit qui simul et spiritus dicitur
 
Dicitur autem et aliter quis spiritus que in plantis et animalibus et per omnia habitans virtus animata et generativa existens de qua nunc dicere non necessarium
Spiritus autem qui in aere flant vocamus ventos
 

auras autem expirationes ex humido latas
 
Ventorum autem qui ex infusa terra + fiunt + a terra dicuntur qui vero ex mari salientes marini
 
Hiis autem proportionale quid habent qui sunt a fluminibus et paludibus
 
Qui autem secundum fractionem nubis fiunt et resolutionem grossitiei ad se facientes nubilosi dicuntur
 
Cum aqua autem subito scisso ex aqua dicuntur
 
Et qui quidem ab oriente continui euri appellantur boreales autem qui ab arcto zephiri autem qui ab occidente austri vero qui a meridie
 
Eurorum quidem vulturnus quidem dicitur qui a circum estivales ortus flat ventus subsolanus qui a circum equinoctiales eurus autem qui a circum yemales
 
Et contrariorum zephirorum argetis quidem qui ab estivali occasu quem quidam nominant olimpiam alii vero iapiga zephyrus autem qui ab equinoctiali chorus autem qui ab yemali
Et borealium proprie qui est consequenter vulturno appellatur boreas aquilo autem qui consequenter sub polo contra meridianum flat Tracius qui flat iuxta argetem quem quidam vulturnum dicunt
 
Et nothorum qui ab invisibili polo fertur contrarius aquiloni nominatur auster euronothus qui in medio euri et austri eum autem qui est ad alteram partem in medio chori et austri hii quidem libonothum alii vero libofinica nominant
 
Ventorum autem hii quidem sunt recte flantes quicunque flant ante secundum rectitudinem hii vero sunt reflexive flantes sicut qui dicitur vulturnus
 
Et in yeme quidem sicut nothi dominantes estate autem sicut favonii dicti mixtionem habentes ab eis qui feruntur ab arcto et zefiro
 
Qui ornithii dicti vernales existentes boreales sunt genere
 
Violentorum autem ventorum categis quidem est ventus desuper cadens subito thiella autem ventus violentus et repente exiliens globus et turbo ventus conversus deorsum sursum
 
Flatus autem terre ventus sursum latus secundum sursum lationem ex profundo quodam aut ruptione
 
Quando autem convertens se multum fertur fulmen terrenum est involutus autem ventus nube grossa et humida et extra per se ipsum violenter ruptus continuas condensationes nubis fragorem et sonitum magnum operatus est tonitru dictum sicut in aqua ventus vehementer motus
 
Secundum ruptionem autem nubis ignitus ventus et splendens coruscatio dicitur que cecidit ante tonitru posterius facta quoniam audibile a visibili aptum natum est anticipari hoc quidem de longe viso hoc vero ex quo appropinquat auditui et maxime quando hoc quidem velocissimum fuerit entium - dico autem igneum - hoc vero minus velox aerium ens in percussione ad auditum accedens
 
Quod enim coruscat ignitum violenter usque ad terram currens fulmen dicitur si vero semiignitum fuerit vehemens autem aliter et subito fulgur si vero fuerit sine igne omnino tiphon
Unumquodque autem horum cadens in terram skiptus dicitur
 
Fulminum autem ignea psoloentes dicuntur currentes vero velociter argite elichia autem que feruntur in speciem linee skipta vero quecunque deorsum cadunt simul
 
Fantasmatum autem que sunt in ethere hec quidem sunt secundum apparitionem hec vero secundum ypostasen
 
Secundum apparitionem quidem yrides et columpne et talia secundum ypostasen autem sela et diattontes et comete et hiis similia
 
Yris quidem igitur apparitio est solis aut lune particula in nube humida et concava continua ad fantasiam in speculo visa secundum circuli circumferentiam
 
Columpna autem est yridis apparitio recta
 
Alo autem est apparitio stelle splendidissime circumluminatio
 
Differt autem ab yride quia yris quidem ex opposito videtur solis et lune alo vero circum omnem stellam
 
Selas autem est ignis collecti accensio in aere
 
Selaon autem hec quidem iaculantur hec autem stant
Eiaculatio quidem igitur est ignis generatio ex contritione facti in aere et fantasiam longitudinis ostendentis propter velocitatem
 
Statio vero est absque motu longinqua distensio et ut stelle fluxio dilatata autem secundum alteram partem cometa nominatur
 
Multociens autem selaon hec quidem manent multo tempore hec autem statim extinguntur
 
Multe autem et alie apparitionum forme videntur lampades dicte et docides et pithi et bothini secundum similitudinem ad hec sic appellate
 
Et hec quidem horum occidentalia alia vero orientalia alia vero utrinque lucentia videntur raro autem borealia et meridionalia
 
Omnia autem incerta nunquam autem horum semper manifestum ystorizatur firmatum
 
Aeria quidem igitur talia
 
Continet autem et terra multos in ipsa quemadmodum aque ita ventorum et ignis fontes
 
Horum autem hii quidem sub terra sunt invisibiles multi autem respirationes habent et sursum flationes sicut Lipare et Ethna et in Eoli insulis
 
Que et fluunt multociens in modum fluminis et lapides eiciunt ardentes
Quidam autem sub terra existentes prope aquas fontium calefaciunt has et hee quidem aquarum tepide oriuntur hee autem calidissime hee vero bene habentia complexionis
 
Similiter autem et ventorum multa multis locis ora adaperta sunt
 
Quorum hii quidem illuminari divinitus facit redundantes hii autem abstinere hii vero vaticinari quemadmodum in Delfis et Lebadiis hii autem et ubique interimunt sicut et in Frigia
 
Multociens autem et cognatus spiritus bene temperatus in terra egressus in profundos yatus ipsius extra fluens factus ex propriis locis multas partes discussit
 
Multociens autem multus factus interius comprehensus est huius concavitatibus et non habens exitum cum violentia ipsam concussit querens exitum sibi et operatus est passionem hanc quam vocare consuevimus terremotum
 
Terremotuum autem hii quidem in sinistra moventes secundum acutos angulos epiclinte nominantur
 
Horum hii quidem et ventum accipiunt alii autem lapides alii vero lutum alii autem fontes ostendunt prius non entes
 
Quidam vero pervertentes secundum unam impulsionem quos nominant ostas alii vero alternatim moventes et que sunt in utraque inclinationibus et elevationibus dirigentes semper quod movetur palmatie dicuntur tremori passionem similem operantes
 
Fiunt autem et micitii terremotus moventes terram cum sonitu
 
Multociens autem et absque terremotu apertio terre fit quando ventus movet quidem non sufficienter velatus in ipsa exit cum motiva et sonora ui
Incorporantur autem ingredientes venti et ab humidis in terra occultis
 
Simile autem concidit hiis in mari
 
Yatus autem fiunt maris et separationes multociens maris et inundationum incursus quandoque quidem sursum ruptionem habentes quandoque autem propulsionem solum quemadmodum ystorizatur circa Elicen et Boram
 
Multociens autem et sursum flationes fiunt ignis in mari et fontium scaturitiones et fluviorum egressus et arborum pululationes fluxus et vertigines similes eis qui sunt ventorum hii quidem in mediis pelagis alii vero secundum euripos et vada et fluvios
 
Multi autem siphones et undarum elevationes simul circumire semper lune secundum aliqua diffinita tempora
 
Ut omne autem dicere elementis contemperatis adinvicem in aere et terra secundum conveniens passionum similitudines consistunt hiis quidem in parte corruptiones et generationes ferentes aliud autem omne indestructibile et ingenitum conservantes
 
Et etiam quis miratus est qualiter quandoque ex contrariis principiis constat mundus - dico utique siccis et humidis frigidis et calidis - non hactenus corruptus est et destructus ut et in civitatem quidam mirati sunt qualiter manet constans ex contrariissimis gentibus - inopibus dico et divitibus iuvenibus et senibus debilibus et fortibus malis et bonis
 
Ignorant autem quod hoc erat civilis concordie mirabilissimum - dico autem quod ex multis unam et similem ex dissimilibus dispositionem perficit recipientem omnem et naturam et fortunam
 
Forte autem contrariorum natura dicitur et ex hiis perficit consonum non ex similibus quemadmodum igitur mas conduxit ad femineum et non utrumque ad simile amicum et primam concordiam per contraria coniunxit non per similia
 
Videtur autem et ars naturam imitans hoc facere
Picturas quidem enim alborum et nigrorum croceorum et rubeorum colorum contemperans naturas ymagines antecedentibus perfecit consone
 
Musica autem acutos et graves pariter breves et longos sonos miscens in vocibus differentibus unam perfecit armoniam
 
Gramatica autem ex vocalibus et consonantibus coniunctionem faciens totam artem ab ipsis constituit
 
Hoc autem erat et ab Eraclito obscuro dictum Comprehendit omnia et non omnia conferens et differens consonans et dissonans ex omnibus unum et ex uno omnia
 
Sic igitur et omnium consistentiam - celi dico et terre universi mundi - propter commixtionem contrariorum principiorum una condidit armonia
 
Siccum enim humido calidum autem frigido gravi autem leve mixtum et rectum circulari terram omnem et mare etherem autem et solem et lunam et totum celum condidit una que per omnia degens virtus ex inmiscibilibus et alteris aere autem et terra et igne et aqua universum mundum constituens et uni circumponens speras superficiei contrariissimas in ipso naturas cogens confiteri et ex hiis ingenians universo salutem
 
Causa autem huius elementorum concordia concordie autem equalis pars et nullum ipsorum plus alterum altero posse
 
Equalem enim resistentiam habent gravia ad levia et calida ad altera natura in maioribus docente quod equale salvativum est quodam modo concordie concordia autem generatoris omnium et circum vocati mundi
 
Que enim utique erit natura hoc maior Si enim utique dicat aliquis pars est ipsius
 
Bonum omne denominativum est huius et ordinatum a mundo dictum condi
Quis autem eorum que sunt in parte potest utique equari ordinationi celesti et motui stellarum solis et lune motorum in certissimis mensuris ex seculo in alium seculum
 
Que autem fiet utique certitudo talis quam servant bona tempora et generativa omnium estates et yemes ducentes ordinate dies autem et noctes in mensium perfectionem et annorum
 
At vero et magnitudine quidem idem summum motu vero velocissimum splendidissimum et lucentissimum potentia autem insenescibile et incorruptibile
 
Hoc aquatilium animalium et gressibilium et aeriorum naturas divisit et vitas mensuravit suis motibus
 
Ex hoc omnia inspirantur et animam habent animalia
 
Huius et inopinabiles innovationes ordinate perficiuntur conflantibus quidem ventis undique cadentibus et ex celo fulminibus eruptis autem yemalibus accidentibus
 
Per hec fortius inpressum igneum autem inspiratum in concordiam agit universum et constituit
 
Que ornat plantis diversis aquis habundans et contenta animalibus secundum tempus pariens omnia et nutriens infinitas ferens formas et passiones insenescentem naturam similiter servat et etiam terremotibus concussa et inundationibus periclitans ignibus secundum partem adusta
 
Hec autem omnia videntur ipsi pro bono facta per seculum salutem dare
 
Concussa autem exiliunt ventorum flatus secundum ruptiones respirationes habens sicut superius dictum est purgata imbribus expelluntur omnia morbida circumflata autem auris que sunt super ipsam et sub ipsam sincera fiunt
Et etiam flamme quidem glaciale subtiliant gelu vero flammas contristat
 
Et eorum que sunt in parte hec quidem fiunt hec vero crescunt hec autem conrumpuntur
 
Et generationes quidem abbreviant corruptiones corruptiones vero alleviant generationes
 
Una ex omnibus conclusa salus perficitur de constantibus adinvicem et quandoque quidem vincentibus quandoque victis conservat universum incorruptum per seculum
 
Itaque autem oportet de causa contentiva omnium capitulatim dicere quomodo et de aliis
 
Peccabile enim de mundo dicentes quamvis et non secundum certitudinem set igitur ut in superficialem doctrinam mundi principalissimum derelinquere
 
Antiquus quidem igitur sermo et paternus est omnibus hominibus quod ex eo deo omnia et per deum nobis constiterunt neque una autem natura ipsa secundum se ipsam sufficiens derelicta huius salute
 
Propter quod et antiquorum dicere quidam inducti sunt quod hec omnia sunt deis plena que et per oculos videntur nobis et per auditum et per omnem sensum divina quidem potentia convenientia ponentes rationes non tamen substantia
 
Pater quidem enim vere omnium est et genitor eorum autem que perficiuntur qualiter utique quandoque secundum hunc mundum deus at vero non per se operator laboriose animalis laborem sustinens set et potentia utens inpassibili per quam et opinabilium esse longe circumfit
 
Summam et primam sedem ipse accepit ypatos autem propter hoc nominatus est et secundum poetam extremo vertice universi firmatus celi
Maxime autem qualiter ipsius utatur potentia propinquum semper corpus et deinde quod post illud et consequenter ita usque ad loca secundum nos
 
Ideo que terra et que in terra videntur distantia plurima existentia utilitate dei infirma et mutabilia esse et multa plena perturbatione
 
At vero set in quantum ad omne accedere videtur divinum et que sunt secundum nos similiter contingit et que sunt super nos secundum proximum et longinquum dei esse magis autem et minus utilitate participant
 
Melius igitur accipere quod et melius est et deo maxime congruens ut in celo potentia firmata et plurimum distantibus ut in uno dicere et in omnibus causa fit salutis magis aut ut degens et plantans ubi non bonum neque decorum colere que in terra
 
Hoc enim neque hominum ducibus congruit omni et contingenti existere operi - dico autem ut exercitus domino aut civitatis aut domi et si debite manipulos erit ligare et adhuc pravius perficiet opus quod in magno rege non utique quodcunque servile faciet
 
Set ut ystorizatur Cambisis Xersis et Darii regia in altitudinem excellentie venerationis magnifice condita est
 
Ipse quidem ut ratio in Susis aut Batanis omnibus invisibilis mirabile habens regnum domum et viridarium auro et electro et ebore radians
 
Porte autem multe et continue vestibula crebris operata stadiis adinvicem hostiis autem eneis et muris magnis fortia
 
Extra hec vero viri primi et probatissimi ordinati sunt hii quidem ipsius regis custodes et famuli hii autem uniuscuiusque viridarii custodes hostiarii et ascultatores dicti sicut utique ipse rex dominus et deus nominatus omnia quidem videt omnia autem audit
 
Preter hec autem alie constitute sunt ingressuum camere et duces exercitus et venationum munerum receptores reliquorum operum singuli studiosi
Universum vero principatum Asia finitum Ellesponto quidem ex partibus ad esperiam Indo autem ex hiis que sunt ad eoam distincti per gentes duces et satrape reges famuli magni regis cursores et vigiles et nuntii lampadum accensores
 
Tantus autem erat ornatus et maxime lampadum secundum successiones accendentium adinvicem ex finibus dominii usque ad Susas et Batanas quod rex sciebat cotidie omnia que in Asia nova erant
 
Considerandum magni regis superexcellentiam ad eam que est dei mundum continentis tanto umiliorem esse quanto ea illius eam pravissimi et infirmissimi animalis
 
Quare si invenerabile erat ipsum a se ipso putare Xerxem operari omnia et perficere que volebat et stantem esse ubique multo magis conveniens erit hoc deo
 
Venerabilius ipsum quidem in regione superna firmum stare potentiam autem per universum mundum habitantem solem autem movere et lunam et totum celum circumducere causam autem fieri salutis in terra
 
Non enim artificio ipsi opus est et ministratione que est ab aliis quemadmodum dominantibus nobis multa manu propter infirmitatem set hoc erat divinissimum cum desidia et simplici motu omnimodas perficere formas sicut utique et magni artifices per unius organi formam multas et varias actiones perficientes
 
Similiter et qui nervos discerpunt unum discerpentes faciunt et collum moveri et manum animalis et oculum est autem quando omnis particulas cum aliqua consonantia
 
Sic igitur et divina natura a quodam simplici motu primi potentiam in continuum dat et ab illo iterum in longius quousque per totum vadat
 
Motum autem aliud ab alio et ipsum iterum movit aliud cum mundo convenienter cum omnibus proprie suis preparationibus non eadem via omnibus existente set differente et alia est autem quibus et contraria et prima ut colligatione in unum motum facta sicut utique quis ex vase simul proiciet speram et cubum et chilindrum - unumquodque enim ipsorum secundum propriam movebitur figuram vel si quis simul aquatile et terrenum et volatile in sinu habens extrahat - manifestum enim quod aquatile sumptum in sui dietam nabit terrenum autem in proprios mores et consuetudines ambulabit aerium vero elevatum a terra superius ibit volans una prima causa omnibus tribuente propriam facultatem
 
Sic habent que sunt in mundo
Per simplicem enim universi celi circulationem die noctu que terminata alteri omnium exitus fiunt et adhuc ab una spera contentis hiis quidem velocius motis hiis autem tardius circa distantiarum longitudines et proprias singulorum constitutiones
 
Luna quidem enim in mense suum circuit circulum aucta et diminuta sol autem anno et huius equicurrentes Lucifer et dictus Mercurius Mars vero in duplo horum anno Iupiter autem in sexto duplo horum anno et ultimus Saturnus dictus in duplo et dimidio anno eius qui sub ipso
 
Una autem ex omnibus armonia consonantium et saltantium secundum celum ex uno enim et in unum finit mundum paratum universum set non nominans inornatum
 
Sicut autem in choro primo incipiente ambulat omnis chorus virorum est quandoque et mulierum in differentibus vocibus acutis et gravibus unam armoniam moderate componentium sic habet et in deo gubernante universum
 
Cum superiori enim influentia ab appellato utique denominative moventur quidem stelle semper et universum celum incedit autem duplici incessione lucens sol hac quidem diem noctem que dividens ortu et occasu alia vero quatuor tempora agens anni ante borealis et retro australis adveniens
 
Fiunt autem pluvie secundum tempus et venti et rores passiones que in continente accidentes per primam et generantem causam
 
Sequuntur autem hiis fluminum fluxus maris sublevationes arborum ortus fructuum maturationes generationes animalium nutrimenta omnium et augmenta et diminutiones conferente ad huiusmodi et uniuscuiusque constructione ut dixi
 
Quando igitur omnium princeps et genitor invisibilis existens alii nisi rationi et nature precipit omni nature in medio celi et terre allate movetur omnis actualiter in circulis et terminis propriis quandoque quidem vanescens quandoque apparens mille formas manifestans et iterum occultata ex uno principio
 
Assimilatur autem valde quod agitur temporibus in bello maxime factis
 
Postquam autem tuba significat exercitui tunc unusquisque audiens vocem hic quidem clipeum assumit hic vero caligas alius loricam alius autem balteum circumcingitur et hic quidem equum frenat hic autem currum ascendit hic vero signo appropinquat statuitur autem confestim excubiator in excubiis aciei dux in aciem miles in cornu inermis autem ad propriam currit regionem omnia in unum signum moventur secundum mandatum dominium habentis ducis
Sic oportet et de universo sapere
 
Ab uno enim influxu excitatis omnibus fiunt propria et hoc invisibili et inapparente
 
Cui nullo modo est inpedimentum nec illi ad agendum nec nobis ad credendum
 
Etenim anima per quam vivimus et domos et urbes habemus invisibilis existens operibus ipsa videtur
 
Omnis enim vite ordinatio ab hac inventa et ordinata est et continetur terre arationes et plantationes artis inventio usus legum ornatus et urbanitatis publice operationes bellum pax
 
Hec congruit et de deo intelligi potentia quidem existente fortissimo pulcritudine decentissimo vita inmortali virtute optimo
 
Propter quod omni mortali nature factus invisibilis ab ipsis operibus videtur
 
Passiones autem et que sunt per aerem omnia et que in terra et aqua dei dicuntur utique vere opera esse mundum continentis
 
Ex quo et secundum physicum Empedoclem Omnia quecunque sunt quecunque autem fuerint arbores autem vigebant et viri et mulieres fere aves et aqua viventes pisces
 
Videtur autem iste oculis dictis in angularibus lapidibus qui medii positi secundum in utrasque partes colligantiam consonantem servant et in ordine totam figuram anguli et inmobilem
Aiunt autem et statuificem Fidiam ordinare Palladem in extremo urbis et in medio ipsius clipei sui faciei figuram et colligare statue per quoddam inmanifestum artificium si quis voluerit destruere totam statuam solvere et confundere
 
Hanc igitur habet rationem deus in mundo continens omnium armoniam et salutem preter quod non medius est ubi terra et sordidus locus set superius purus in puro loco stabilis quem bene vocamus ouranon ab oron esse superiori Olimpum autem sicut ololampi et ab omni obscuritate et inordinato motu separatum non sicut qualis fit nobis per yemem et ventorum violentiam sicut ait et poeta Homerus Olimpum quia dicunt deorum habitaculum firmum semper esse nec ventis concutitur nec unquam imbribus indiget nec nivibus spargitur set valde purus sine nubibus volat splendida luce currens
 
Testatur autem et vita omnis superiorem regionem attribuens deo
 
Etenim omnes homines sursum manus tendimus in celum orationes facientes
 
Secundum quam rationem non male illud dicitur Iupiter autem sorte habuit celum latum in ethere et nubibus
 
Propter quod sensibilium honoratissima eundem habent locum coruscatio et sol et luna
 
Sola autem celestia propter hoc semper eandem ordinationem salvantia condita sunt et nunquam alterata transmutantur quemadmodum ea que sunt in terra bene mutabilia existentia multas alterationes et passiones suscipiunt
 
Terremotus utique violenti multas terre partes diruerunt ymbres autem fluxerunt mirabiles defluentes concursiones undarum et separationes civitates et terras mare fecerunt et maria terram violentie ventorum et fulminum est quando urbes omnes perverterunt ignis urens et flamme hee quidem ex celo facte prius sicut aiunt in Fetonte partes que sunt ad orientem adusserunt ex eo quod ad occasum ex terra exeuntes et flantes sicut in Ethna crateribus ruptis et ad terram latis in modum torrentis
 
Ubi et Piorum genus excellentissime honoravit demonium circumexclusis a reumate propter portare senes in scapulis et salvare parentes
 
Prope ipsos vero factus ignis fluvius divisus est divisum autem est ignei hoc quidem huc hoc vero illuc et servavit illesos simul parentibus iuvenes
Universaliter autem quod in navi quidem gubernator in curru autem auriga in choro autem primus in urbe vero lex in exercitu vero dux hoc deus in mundo nisi in quantum hiis quidem discolum est principari et multum mobile et multum sollicitum hoc vero sine tristitia et labore omni separatum corporali infirmitate
 
In inmobili autem firmatum omnia movet et circum agit ubi vult et qualiter in differentibus ydeis et naturis - quemadmodum igitur et civitatis lex inmobilis existens in animabus utentium omnia ordinat secundum politiam
 
Consequentes autem ipsam palam quoniam exeunt euntes quidem in bibliothecas legum positores autem in propria iudicia consiliarii autem et contionatores in sedes convenientes et hic quidem in curiam ambulat accusaturus alter vero ad iudices responsurus alter autem in carcere moriturus
 
Fiunt autem et solempnitates legales et festivitates annue deorum sacrificia et heroum famulatus et exequie mortuorum
 
Alia autem aliis operantia secundum unum mandatum aut legalem potestatem salvat facientis vere Urbes autem simul quidem thure replentur simul autem laudibus et angustiis
 
Sic autem arbitrandum et in maiori civitate - dico autem huius mundi
 
Lex enim equalis nobis est deus nullam assumens directionem aut transpositionem melius autem opinor et firmius in lapidibus scriptis
 
Antecedente autem inmobili ipso et moderate universa ordinatur conditura celi autem et terre divisa secundum naturas omnes per propria semina in plantas et animalia secundum genera autem et species
 
Etenim vites et palme et persici ficus dulces et olive ut dicit poeta infructuosa autem alios tribuentes usus platani et pinus et buxus odorifere cipressi et piri et granati animalium autem silvestria et mansueta que in aere et in terra et in aquis pascentia fiunt et augentur et corrumpuntur subiecta dei mandatis Omne autem gressibile terram pascitur ut dicit Eraclitus
 
Unus existens multinominis est nominatus passionibus omnibus quibus ipse innovatur
Vocamus et Iovem et filium Saturni et anni viventem ex eterno
 
Fulmineus et pluvialis a pluviis et fulminibus et aliis appellatur
 
Etenim fructifer in fructibus polieus autem a polis nominatur sicut poete dicunt salvator et liberator prompte ut omne dicere celestis et terrenus totius denominativus nature et fortune quia omnium causa ipse existens
 
Ideo et in Orphicis non male dicitur Iupiter primus factus est Iupiter ultimus princeps fulminum Iupiter caput Iupiter medius a Iove omnia generata sunt Iupiter ultimum terre et celi stelliferi Iupiter maritus factus est Iupiter spiritus omnium Iupiter illaboriosi ignis motus Iupiter ponti radix Iupiter sol et luna Iupiter rex omnes enim occultans iterum lux ex magno animo tulit operans fatum
 
Opinor autem et Necessitatem non esse aliud nisi hoc id est invictam substantiam entem Ymarmenen autem propter irin et chorin sine prohibitione Finitam autem propter id quod finita sunt omnia et nichil in entibus infinitum esse
 
Tres quidem enim Parce sunt secundum tempora divise hoc quidem operatum hoc vero futurum hoc autem convertibile
 
Ordinatur autem secundum preteritum quidem una Parcarum Atropos quoniam preterita omnia atrepta sunt secundum futurum vero Lachesis in omnia enim que est secundum naturam manet lichis secundum presens autem Clotho concludens et clothusa uniuscuiusque propria
 
Terminatur autem et fabula non inordinate
 
Hec autem omnia sunt non aliud aliquid nisi deus quemadmodum fortis Plato ait Deus quidem sicut antiquus sermo principium autem et finem et medium omnium eorum que sunt habens confestim concludit secundum naturam procedens
 
Huic autem semper consequitur vindicta derelinquentium divinam legem punitivus qua qui felicitate debet beatus autem et felix ex principio confestim particeps erit
 
Explicit liber Aristotilis de mundo
 


