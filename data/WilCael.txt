De natura scientia fere plurima 
videtur circa corpora et magnitudines et horum existens 
passiones et motus adhuc autem circa principia quecumque 
talis substantie sunt Natura enim constantium hec quidem 
sunt corpora et magnitudines hec autem habent corpus et 
magnitudinem hec autem principia habentium sunt 
Continuum quidem igitur est quod divisibile in 
semper divisibilia corpus autem quod omniquaque 
divisibile Magnitudinis autem quod quidem ad unum 
linea quod autem ad duo planum quod autem ad tria 
corpus et preter has non est alia magnitudo propter tria 
omnia esse et ter omniquaque Quemadmodum enim aiunt 
et Pitagorici totum et omnia tribus determinata sunt 
consummatio enim et medium et principium numerum habent eum 
qui omnis hec autem eum qui trinitatis Propter quod a 
natura accipientes tamquam leges illius et ad 
sanctificationes deorum utimur numero hoc Assignamus autem 
et appellationes secundum modum hunc que enim duo ambo 
dicimus et duos ambos omnes autem non dicimus sed de 
tribus hanc predicationem dicimus primum Hec autem 
quemadmodum dictum est propter naturam ipsam sic inducere 
sequimur Itaque quoniam omne et totum et perfectum non 
secundum speciem differunt ab invicem sed siquidem utique 
in materia et in quibus dicuntur corpus utique erit 
magnitudinum perfecta solum enim determinatum est tribus 
hoc autem est omne 
Triquaque autem existens divisibile omniquaque est 
divisibile aliorum autem hoc quidem ad duo hoc autem ad 
unum ut enim numerum adepta sunt sic et divisionem et 
continuitatem hoc quidem enim ad unum continuum hoc autem 
ad duo hoc autem omniquaque tale Quecumque quidem igitur 
divisibilia magnitudinum et continua hec si autem et 
continua omnia divisibilia nondum manifestum ex hiis que 
nunc sed illud quidem palam quod non est in aliud genus 
transitio quemadmodum ex longitudine in superficiem in 
corpus autem ex superficie non autem adhuc talis perfecta 
erit magnitudo necesse enim fieri exitum secundum 
defectionem non est autem possibile perfectum deficere 
omniquaque enim est Partialium quidem igitur corporum 
secundum rationem unumquodque tale est omnes enim habet 
dimensiones sed terminatum est ad proximum tactu propter 
quod modo quodam multa corporum unumquodque totum autem 
cuius hec partes perfectum necesse est esse et 
quemadmodum nomen significat omniquaque et non hac quidem 
hac autem non 


De totius quidem igitur natura si 
quidem infinitum sit secundum magnitudinem sive finitum 
secundum totam molem posterius intendendum 
De hiis autem que secundum speciem ipsius partibus nunc 
dicamus principium facientes hoc Omnia enim physica 
corpora et magnitudines secundum se ipsa mobilia dicimus 
esse secundum locum naturam enim principium motus esse 
dicimus in ipsis omnis autem motus secundum locum quem 
vocamus lationem aut rectus aut circularis aut ex hiis 
mixtus simplices enim hii duo soli Causa autem quia et 
magnitudines iste simplices sole et qui rectus et qui est 
circularis Circulo quidem igitur est qui circa medium 
rectus autem qui sursum et deorsum Dico autem sursum 


quidem eum qui a medio deorsum autem eum qui ad medium 
Itaque necesse omnem esse simplicem lationem hanc quidem a 
medio hanc autem ad medium hanc autem circa medium Et 
videtur consequi secundum rationem hoc hiis que a 
principio et enim corpus perfectum est in tribus et motus 
ipsius Quoniam autem corporum hec quidem sunt simplicia 
hec autem composita ex hiis  dico autem simplicia 
quecumque motus principium habent secundum naturam puta 
ignem et terram et horum species et cognata hiis  necesse 
et motus esse hos quidem simplices hos autem mixtos 
aliqualiter simplicium quidem simplices mixtos autem 
compositorum moveri autem secundum predominans Siquidem 
igitur est simplex motus qui in circuitu corporis motus et 
simplex motus simplicis corporis  et enim si compositi 
fuerit secundum predominans erit  necessarium esse 
aliquod corpus simplex quod natum est ferri circulari motu 
secundum sui ipsius naturam violentia quidem enim 
contingit eo qui alterius et alterius secundum naturam 
autem impossibile siquidem unus uniuscuiusque motus qui 
secundum naturam simplicium Adhuc si qui preter naturam 
contrarius ei qui secundum naturam et unum uni contrarium 
necesse quoniam qui circulo simplex si non erit secundum 
naturam lati corporis preter naturam ipsius esse Si 
igitur ignis aut aliud aliquod talium est circulo latum 
contraria que secundum naturam ipsius latio erit ei que in 
circuitu Sed unum uni contrarium que autem sursum et 
deorsum invicem contrarie Si autem alterum aliquod est 
corpus latum circulariter preter naturam erit aliquis 
ipsius alius motus secundum naturam Hoc autem impossibile 
si quidem enim qui sursum ignis erit aut aer si autem qui 
deorsum aqua aut terra Sed adhuc et primam necessarium 
esse talem lationem perfectum enim prius natura 
imperfecto circulus autem perfectorum recta autem linea 
neque una neque enim que infinita  habebit enim utique 
finem et terminum  neque finitarum neque una  omnium enim 
erit aliquid extra augeri enim contingit quamcumque  
Itaque siquidem prior motus prioris natura corporis qui 
autem in circuitu prior recto qui autem in recta 
simplicium corporum est  et enim ignis ad rectam sursum 
fertur et terrea corpora deorsum ad medium  necesse 
circularem motum alicuius simplicium esse corporum 
mixtorum enim lationem dicebamus esse secundum predominans 
in mixtura simplicium Ex hiis quidem utique manifestum 
quia nata est quedam substantia corporis alia preter eas 
que hic consistentias divinior et prior horum omnium et 
utique si quis adhuc accipiat omnem esse simplicem motum 
aut secundum naturam aut preter naturam et eum qui alii 
preter naturam alteri secundum naturam quale qui sursum et 
qui deorsum passi sunt hic quidem enim igni hic autem 
terre preter naturam et secundum naturam Quare 
necessarium et circularem motum quoniam hiis preter 
naturam alterius cuiusdam esse secundum naturam Adhuc 
autem si quidem est circularis alicui latio secundum 
naturam palam quod erit utique aliquod corpus simplicium 
et primorum quod natum est quemadmodum ignis sursum et 
terra deorsum et illud circumferri secundum naturam Si 
autem preter naturam feruntur lata circum secundum 
peryferiam mirabile et omnino irrationabile solum esse 
continuum hunc motum et sempiternum existentem preter 
naturam videntur enim in aliis citissime corrupta que 


preter naturam Itaque siquidem est ignis quod 
circumfertur quemadmodum aiunt quidam nichil minus ipsi 
preter naturam motus est iste quam qui deorsum ignis enim 
motum videmus esse qui a medio secundum rectam Propter 
quod ex omnibus utique hiis aliquis sillogizans credet quod 
est aliquod preter corpora que hic et circa nos alterum 
segregatum tanto honorabiliorem habens naturam quanto 
quidem plus elongatum est ab hiis que hic 


Quoniam autem hec quidem supponuntur 
hec autem ex dictis ostensa sunt manifestum quia neque 
levitatem neque gravitatem habet corpus totum Oportet 
autem supponere quid dicimus grave et quid leve nunc 
quidem sufficienter ut ad presentem necessitatem 
diligentius autem iterum cum considerabimus de substantia 
ipsorum Grave quidem igitur sit quod ferri natum est ad 
medium leve autem quod a medio gravissimum autem quod 
omnibus substat deorsum latis levissimum autem quod 
omnibus superfertur sursum latis Necesse autem omne quod 
fertur deorsum aut sursum aut levitatem habere aut 
gravitatem aut ambo non ad idem autem ad invicem enim 
sunt gravia et levia puta aer ad aquam et ad terram aqua 
Quod autem circumfertur corpus impossibile habere 
gravitatem aut levitatem neque enim secundum naturam neque 
preter naturam convenit ipsi moveri ad medium vel a medio 
Secundum naturam quidem enim non est ipsi que in rectum 
latio una enim erat uniuscuiusque simplicium quare erit 
idem alicui sic latorum Preter naturam autem latio si 
quidem que deorsum preter naturam que sursum erit 
secundum naturam si autem que sursum preter naturam que 
deorsum secundum naturam posuimus enim contrariarum cui 
altera preter naturam alteram esse secundum naturam 
Quoniam autem in idem feruntur totum et pars secundum 
naturam puta tota terra et parvus bolus accidit primum 
quidem neque levitatem habere ipsum neque unam neque 
gravitatem  aut enim utique ad medium aut a medio posset 
ferri secundum sui ipsius naturam  deinde quia 
impossibile moveri eo qui secundum locum motu aut sursum 
aut deorsum detractum neque enim secundum naturam 
contingit ipsi moveri motu alio neque preter naturam neque 
ipsi neque particularum nulli eadem enim ratio de toto et 
partibus Similiter autem rationabile existimare de ipso et 
quod ingenitum et incorruptibile et inaugmentabile et 
inalterabile propter fieri quidem omne generabile ex 
contrario et subiecto quodam et corrumpi similiter 
supposito quodam et a contrario et in contrarium 
quemadmodum in primis dictum est sermonibus contrariorum 
autem et lationes contrarie Si autem huic nichil 
contrarium contingit esse eo quod circulationi alicui non 
est contrarius motus recte videtur natura futurum 
ingenitum et incorruptibile exemisse a contrariis inter 
contraria enim generatio et corruptio At vero et 
augmentabile omne augetur a connaturali adveniente et 
resoluto in materiam huic autem non est ex quo factum est 
Si autem est et inaugmentabile et incorruptibile eiusdem 
intellectus est suscipere et inalterabile esse Est quidem 
enim alteratio motus secundum quale qualis autem habitus 
quidem et dispositiones non sine hiis que secundum 
passiones fiunt transmutationibus puta sanitas et langor 
Secundum passionem autem quecumque transmutantur phisicorum 
corporum habentia videmus omnia et augmentum et 


detrimentum puta animalium corpora et partes ipsorum et 
plantarum similiter autem et elementorum Itaque siquidem 
circulare corpus neque augmentum habere contingit neque 
detrimentum rationabile et inalterabile esse Quod 
quidem igitur sempiternum et neque augmentum habens neque 
detrimentum sed insenescibile et inalterabile et 
impassibile est primum corporum si quis suppositis credit 
manifestum ex dictis est Videtur autem et ratio 
apparentibus testificari et apparentia rationi omnes enim 
homines de diis habent existimationem et omnes eum qui 
sursum deo locum attribuunt et barbari et greci quicumque 
quidem esse putant deos palam ut immortali immortale 
coaptatum impossibile enim aliter Siquidem igitur est 
aliquid divinum quemadmodum est et nunc dicta de prima 
substantia corporum dicta sunt bene Accidit autem hoc et 
per sensum sufficienter ut ad humanam dicere fidem in omni 
enim preterito tempore secundum traditam invicem memoriam 
nichil videtur transmutatum neque secundum totum extremum 
celum neque secundum partem ipsius propriorum nullam 
Videtur autem et nomen ab antiquis datum esse usque ad 
tempus presens hoc modo existimantibus quo quidem et nos 
dicimus non enim semel neque bis sed infinities oportet 
putare easdem advenisse opiniones ad nos Propter quod 
tamquam altero quodam existente primo corpore preter terram 
et ignem et aerem et aquam ethera appellaverunt supremum 
locum a currere semper sempiterno tempore ponentes 
denominationem ipsi Anaxagoras autem utitur nomine hoc non 
bene nominat enim ethera pro igne Manifestum autem ex 
dictis quia et numerum impossibile esse plurem dictorum 
corporum simplicium simplicis quidem enim corporis necesse 
motum simplicem esse solos autem hos esse dicimus 
simplices eum qui circum et eum qui in rectum et huius 
duas partes hunc quidem a medio hunc autem ad medium 


Quod autem non est circulationi 
contraria alia latio ex multis utique quis accipiet fidem 
primum quidem quia circulari rectum opponi maxime ponimus 
concavum enim et gibbosum non solum ad invicem opponi 
videntur sed et recto combinata et iuxta se posita 
Itaque siquidem contraria aliqua est eam que in recto 
maxime necessarium contrariam esse ad eum qui in circuitu 
motum Que autem in recto ad invicem opponuntur propter 
loca quod enim sursum ei quod deorsum et loci est 
differentia et contrarietas Deinde si quis existimat 
eandem esse rationem quam et in recto et in circulari  
eam enim que ab a ad b lationem contrariam ei que a b ad 
a  eam que in recto dicit hee enim finite sunt 
circulares autem infinite utique erunt circa eadem signa 
Similiter autem et que in semicirculo uno puta a g ad d 


et a d ad g eadem enim ei que in diametro est semper 
enim unumquodque distare secundum rectum ponimus Similiter 
autem et utique si quis circulum faciens eam que in 
alterutro semicirculo lationem contrariam ponat ei que in 
altero puta in toto circulo eam que ab e ad z eius qui 
i semicirculi ei que a z ad e in t semicirculo Si 
autem et iste contrarie sed numquid et que in toto circulo 
lationes invicem propter hoc contrarie At vero neque que 
ab a ad b circulatio contraria ei que ab a ad g ex 
eodem enim in idem motus contraria autem determinata est 
latio ex contrario in contrarium esse Si autem et esset 
que circum ei que circum contraria frustra utique esset 
altera ad eadem enim quia necesse quod circumfertur 
undecumque incipiens in omnia similiter advenire contraria 
loca sunt autem loci contrarietates sursum et deorsum 
ante et retro et dextrum et sinistrum lationis autem 
contrarietates secundum locorum sunt contrarietates Si 
quidem enim equales essent non utique esset motus ipsarum 
si autem alter motus dominaretur alter utique non esset 
Itaque si ambo essent frustra utique esset alterum corpus 
non motum eodem motu frustra enim calciamentum hoc dicimus 
cuius non est calciatio Deus autem et natura nichil 
frustra faciunt 


Sed quoniam manifestum de hiis de 
reliquis intendendum et primo utrum est corpus infinitum 
quemadmodum plurimi antiquorum philosoforum putaverunt aut 
hoc est unum aliquod impossibilium sic enim aut illo modo 
habere non aliquid modicum sed totum differre facit et omne 
ad eam que de veritate speculationem fere enim hoc omnium 
principium contradictionum enuntiantibus aliquid de tota 
natura et fuit et erit utique siquidem qui modicum 
transgressus fuerit a veritate discedens fit longe plus 
decies milies puta si quis minimam esse aliquam dicat 
magnitudinem sic enim minimum introducens maxima utique 
amovebit mathematicorum Huius autem causa quia principium 
virtute maius quam magnitudine quapropter quod in 
principio modicum in fine fit multum magnum Infinitum 
autem principii habet virtutem et quanti maximam Itaque 
nichil inconveniens neque irrationabile mirabilem esse 
differentiam ex eo quod sumitur quod est aliquod corpus 
infinitum Propter quod de ipso dicendum a principio 
resumentibus Necesse itaque omne corpus aut simplicium 
esse aut compositorum quare et infinitum aut simplex erit 
aut compositum Sed adhuc et quod finitis simplicibus 
necesse finitum esse compositum palam ex finitis enim et 
multitudine et magnitudine compositum finitum est et 
multitudine et magnitudine tantum enim est ex quantis est 
compositum Restat igitur videre utrum contingit aliquod 
simplicium infinitum esse magnitudine aut hoc impossibile 
Preargumentantes autem de primo corporum sic intendamus et 
de reliquis Quod quidem igitur necesse quod circumfertur 
corpus finitum esse omne ex hiis palam Si enim infinitum 
quod circumfertur corpus infinite erunt que a medio 
egredientes infinitarum autem distantia infinita 
Infinitam autem distantiam dico linearum cuius nullam est 
extra sumere magnitudinem tangentem lineas Hanc igitur 
necesse est infinitam esse finitarum enim semper erit 
finita Adhuc autem semper est data maiorem accipere 
itaque quemadmodum numerum dicimus infinitum quia maximus 
non est eadem ratio et de distantia Si igitur infinitum 
non est pertransire infinito autem ente necesse distantiam 
infinitam esse non utique continget circum moveri Celum 
autem videmus circum volvi et ratione determinavimus quia 
est alicuius circularis motus Adhuc a finito tempore si 
auferas finitum tempus necesse reliqum esse finitum et 
habere principium Si autem tempus incessus habet 
principium est principium et motus quare et magnitudinis 
que mota est Similiter autem hoc et in aliis Sit itaque 
linea infinita in qua age ad alteram partem que e in qua 
autem bb ad utramque partem infinita Si itaque scribat 
circulum que age a g centro incidens quandoque feretur 
circum per eam que bb age in tempore finito omne enim 


tempus in quanto circulo latum est celum finitum est et 
ablatum igitur quo incidens ferebatur Erit igitur aliquod 
principium quo primum que age eam que bb incidit Sed 
impossibile Non contingit igitur circum volvi infinitum 
quare neque mundum si erat infinitus Adhuc autem et ex 
hiis manifestum quod infinitum impossibile moveri Sit enim 
que a lata iuxta eam que b finita iuxta finitam Necesse 
igitur simul et eam que a ab ea que b absolvi et eam que 
b ab ea que a quantum enim altera acceperit alterius et 
altera illius tantum Si quidem igitur ambe moveantur in 
contrarium velocius utique disiungentur si autem iuxta 
manentem feratur tardius eadem celeritate mota ea que 
iuxta fertur Sed illud quidem manifestum quia impossibile 
infinita pertransire in tempore finito in infinito igitur 
ostensum enim est hoc prius in hiis que de motu Differt 
autem nichil aut finitam ferri iuxta infinitam aut 
infinitam iuxta illam cum enim illa permutetur iuxta 
illam similiter mota et non mota Verumptamen si 
moveantur ambe velocius absolventur quamvis aliquando 
nichil prohibet motam iuxta quiescentem velocius 
pertransire quam contramotam si quis fecerit contramotas 
quidem ambas latas lente eam autem que iuxta quietam multo 
illis velocius latam Nullum igitur ad rationem 
impedimentum quia iuxta quietam quoniam quidem motam 
contingit eam que a iuxta motam eam que b tardius 
pertransire Si igitur infinitum tempus quo finita 
absolvitur mota et in quo infinita per finitam movebatur 
necesse infinitum esse Impossibile igitur infinitum per 
infinitum moveri totum si enim et per minimum moveatur 
necesse infinitum fieri tempus Sed tamen celum circuit et 
vertitur totum in circuitu in tempore finito quare 
continet totam que intus puta eam que ab finitam 
Impossibile igitur infinitum esse quod in circuitu Adhuc 
quemadmodum lineam cuius finis est impossibile esse 
infinitam sed siquidem ad longitudinem et superficiem 
similiter cuius finis non contingit cum autem 
determinatur nusquam puta tetragonum infinitum aut 
circulum aut speram quemadmodum neque pedale infinitum Si 
igitur neque spera neque tetragonum neque circulus est 
infinitus non existente autem circulo neque utique que 
circum erit latio similiter autem neque infinito existente 
non utique erit infinita si neque circulus infinitus est 
non utique movebitur circulariter infinitum corpus Adhuc 
autem si g centrum sit que autem ab infinita et que e 


ad rectum infinita et que dg mota numquam absolvetur ab 
e sed semper se habebit quemadmodum ge incidit enim que 
z Non igitur circuit circulum que infinita Adhuc 
siquidem infinitum celum movetur autem circum in tempore 
finito infinitum erit pertransitum Erit enim hoc quidem 
manens celum infinitum hoc autem in hoc motum equale 
Itaque siquidem circuivit infinitum ens infinitum equale 
ipsi pertransivit in tempore finito Sed hoc erat 
impossibile Est autem et convertibiliter dicere quod si 
finitum tempus in quo revolutum est et magnitudinem que 
pertransita est necesse est esse finitam equale autem ipsi 
pertransivit finitum igitur et ipsum Quod quidem igitur 
circulo motum non est interminatum neque infinitum sed 
habet finem manifestum 


Sed adhuc neque quod ad medium neque quod 
a medio fertur infinitum erit contrarie enim lationes 
que sursum et que deorsum contrarie autem ad contraria 
loca Contrariorum autem si alterum determinatum est et 
alterum determinatum erit Medium autem determinatum est 
si enim undecumque feratur deorsum quod substat non 
contingit pertransire longius medio loco Determinato 
igitur medio et eum qui sursum locum necesse determinatum 
esse Si autem loca determinata sunt et finita et corpora 
erunt finita Adhuc si sursum et deorsum determinata sunt 
et intermedium necesse determinatum esse si enim non est 
determinatum infinitus utique erit motus hoc autem quod 
impossibile ostensum est prius Determinatum est igitur 
medium quare et quod in hoc corpus aut existens aut fieri 
possibile Sed et adhuc quod sursum et deorsum fertur 
corpus potest in hoc factum esse natum est enim hoc quidem 
a medio moveri hoc autem ad medium Ex hiis itaque 
manifestum quod non contingit corpus esse infinitum Et ad 
hec si gravitas non est infinita neque utique horum 
corporum nullum erit infinitum necesse enim infiniti 
corporis infinitam esse et gravitatem Eadem autem ratio 
erit et in levi si enim est infinita gravitas est et 
levitas si infinitum sit quod superfertur Palam autem ex 
hiis Sit enim finita et sumatur infinitum quidem corpus 
in quo ab gravitas autem ipsius in quo g Auferatur 
igitur ab infinito finita magnitudo in qua bd et gravitas 
eius sit in quo est e Itaque e eo quod g minus erit 
minoris enim gravitas minor Mensuretur autem minus 
quotienscumque et ut gravitas minor ad maiorem bd ad 
bz fiat contingit enim auferri ab infinito quantumcumque 
Si igitur proportionaliter magnitudines gravitatibus minor 
autem gravitas minoris est magnitudinis et maior utique 
erit maioris Equalis igitur erit finiti et infiniti 
gravitas Adhuc autem si maioris corporis maior gravitas 
eius quod est ib maior erit gravitas quam zb quare 
finiti gravitas erit maior quam infiniti Et inequalium 
magnitudinum eadem gravitas erit inequale enim finito 
infinitum Nichil autem differt gravitates commensuratas 
esse aut incommensuratas et enim non commensuratis 
existentibus eadem erit ratio puta si in tertio mensurans 
excedit g gravitatem magnitudinibus enim bd tribus totis 
sumptis maior erit gravitas quam que in quo g quare idem 
erit impossibile Adhuc autem etiam contingit commensuratas 
sumere nichil enim differt incipere a gravitate aut a 
magnitudine puta si sumatur commensurata gravitas ei quod 
est g que in quo e et ab infinito auferatur habens 
gravitatem in quo e puta bd deinde ut gravitas ad 
gravitatem bd ad aliam fiat magnitudinem puta ad bz 
contingit enim infinita existente magnitudine quantumcumque 
ablatum esse hiis enim sumptis commensurate erunt 
magnitudines et gravitates invicem Nec utique magnitudinem 
omiomeram esse aut anomiomeram nichil differet ad 
demonstrationem semper enim erit sumere equaliter gravia 
corpora ei quod est bd ab infinito quantacumque aut 
auferentes aut apponentes Quapropter manifestum ex dictis 
quoniam non erit infiniti corporis finita gravitas 
infinita igitur Si igitur hoc impossibile et infinitum 
aliquod esse corpus impossibile Sed adhuc quoniam 
infinitam esse gravitatem impossibile ex hiis manifestum 
Si enim tanta gravitas tantam in hoc tempore movet tantum 
et adhuc in minori et analogiam quam gravitates habent 
tempora e converso habebunt puta si media gravitas in 


hoc duplum in medietate eius Adhuc finita gravitas omnem 
finitam movet in quodam tempore finito Necesse igitur ex 
hiis si qua est infinita gravitas moveri quidem secundum 
tantum quantum finita et adhuc non moveri quidem eo quod 
proportionaliter oportet secundum excellentias moveri 
contrarie autem maior in minori Proportio autem nulla est 
infiniti ad finitum minoris autem temporis ad maius 
finitum sed semper in minori minimum autem non est 
Neque si esset que utilitas utique esset Alia enim 
contrafinita sumeretur in eadem proportione in qua infinita 
ad alteram maiorem itaque in equali tempore equalem utique 
moveret infinita finite sed impossibile Sed adhuc 
necesse siquidem in qualicumque tempore finito movet 
infinita et aliam in hoc ipso finitam gravitatem movere 
quandam finitam Impossibile igitur infinitam esse 
gravitatem similiter autem et levitatem Et corpora ergo 
infinitam gravitatem habentia et levitatem impossibile 
Quod quidem igitur non est infinitum corpus palam per ea 
que secundum partem speculantibus hoc modo et 
universaliter intendentibus non solum secundum rationes eas 
que in dictis nobis circa principia  determinatum est enim 
et ibi universaliter prius de infinito quomodo est et 
quomodo non est  sed et nunc alio modo 
Post hec autem intendendum utrum si non infinitum quidem 
corpus quod omne sed tamen adhuc tantum quidem ut possint 
esse plures celi forte enim utique quis hoc dubitabit 
quoniam quemadmodum qui circa nos mundus constitutus est 
nichil prohibet et alios esse plures quidem uno non tamen 
infinitos Primum autem dicamus universaliter de infinito 


Necesse itaque corpus omne aut 
infinitum esse aut finitum et si infinitum aut anomiomerum 
totum aut omiomerum et utique si anomiomerum aut ex 
finitis speciebus aut ex infinitis Quod quidem igitur non 
possibile est ex infinitis manifestum si quis nobis sinat 
manere primas ypotheses finitis enim primis motibus 
entibus necesse et species simplicium corporum esse 
finitas Simplex quidem enim qui simplicis corporis motus 
simplices autem finiti motus sunt necesse autem semper 
motum habere omne corpus phisicum Sed tamen siquidem ex 
finitis erit infinitum necesse et partium unamquamque esse 
infinitam dico autem puta aquam aut ignem Sed 
impossibile ostensum est enim quoniam neque gravitas neque 
levitas est infinita Adhuc necessarium infinita 
magnitudine esse etiam loca ipsarum quare et motus 
infinitos esse omnium Hoc autem impossibile si ponamus 
veras esse primas ypotheses et neque quod deorsum fertur 
in infinitum contingere ferri neque quod sursum secundum 
eandem rationem Impossibile enim fieri quod non contingit 
factum esse similiter in tali et in tanto et ubi Dico 
autem si impossibile est factum esse album aut cubitale aut 
in Egypto et fieri aliquid horum impossibile Impossibile 
igitur et ferri illuc ubi nullum quod fertur possibile 
pervenire Adhuc si et discerpta sunt nichil minus 
continget utique ex omnibus ignem infinitum esse sed 
corpus erat undique distensiones habens Itaque quomodo 
possibile est plura quidem dissimilia unumquodque autem 
eorum infinitum esse Undique enim unumquodque oportet 
infinitum esse Sed adhuc neque totum omiomerum contingit 
infinitum esse Primum quidem enim non est alius preter 
istos motus habebit igitur unum horum si autem hoc 


accidet aut gravitatem infinitam aut levitatem esse 
infinitam Sed adhuc non possibile corpus quod 
circumfertur impossibile enim infinitum circumferri 
nichil enim differt hoc dicere quam celum dicere infinitum 
esse hoc autem ostensum est quod non est possibile Sed 
adhuc neque omnino infinitum contingit moveri Aut enim 
secundum naturam movebitur aut violentia et si qui 
violentia est ipsi et qui secundum naturam quare et locus 
alius equalis in quem feretur hoc autem impossibile Quod 
autem omnino impossibile infinitum a finito pati aliquid 
aut facere finitum ex hiis manifestum Sit enim 
infinitum in quo a finitum autem in quo b tempus autem 
in quo movit aliquid aut motum est g Si itaque a b a 


calefactum est aut latum est aut aliud aliquid passum est 
aut etiam quodcumque motum est in tempore in quo g sit d 


eo quod est b minus et minus in equali tempore minus 
moveat sit autem quod in quo e ab eo quod d alteratum 
Quod itaque est d ad b e erit ad finitum aliquid Sit 
itaque equale quidem in equali tempore equale alterans 
minus autem in equali minus maius autem maius tantum 
autem quantum analogum erit quodcumque maius ad minus Non 
igitur infinitum a nullo finito movebitur in nullo tempore 
minus enim aliud in equali a minori movebitur ad quod 
quidem analogum finitum erit infinitum enim ad finitum in 
nulla proportione est Sed adhuc neque infinitum in nullo 
tempore movebit finitum Sit enim in quo a infinitum b 


vero finitum tempus in quo g Igitur d in g minus eo 
quod est b movebit sit z Quod itaque est b et z totum 
ad z e sit habens eandem proportionem ad d Movebit 
igitur e bz in g Infinitum igitur et finitum in equali 
tempore alterabunt Sed impossibile in minori enim quod 
maius supponebatur Sed semper sumptum tempus idem faciet 
quare non erit tempus neque unum in quo movebit Sed adhuc 
in infinito tempore non est movisse neque motum esse finem 
non habet factio autem et passio habent Neque infinitum 
utique ab infinito contingit nichil pati Sit enim a 


infinitum et b tempus autem in quo passum est b ab a in 
quo gd quod autem in quo e infiniti pars quia totum b 


passum est non in equali tempore hoc ipsum supponatur 
enim in minori tempore moveri minus sit e motum ab a in 
d Quod itaque d ad gd e est ad aliquid eius quod est 
b finitum Hoc igitur necesse ab a motum esse in gd 


tempore ab eodem enim supponatur in pluri et minori 
tempore maius et minus pati quecumque proportionaliter 
tempori divisa sunt In nullo igitur tempore finito 
possibile infinitum ab infinito motum esse in infinito 
igitur Sed infinitum tempus non habet finem quod autem 
motum est habet Si igitur omne corpus sensibile habet 
virtutem activam aut passivam aut ambo impossibile corpus 
infinitum sensibile esse Sed tamen et quecumque quidem 
corpora in loco omnia sensibilia Non est igitur corpus 
infinitum extra celum neque unum neque simpliciter neque 
secundum quid nichil igitur omnino corpus extra celum 
nullum Si quidem enim intellectuale erit in loco si vero 
sensibile erit in tempore extra enim et intra locum 
significant Itaque erit et sensibile sensibile autem 
nullum non ens in loco 
Rationabilius autem est conari et sic Neque enim in 
circuitu possibile est moveri infinitum omiomerum ens 
medium quidem enim infiniti non est quod autem in circuitu 


circa medium movetur Sed et neque in rectum possibile est 
ferri infinitum oportebit enim alterum esse tantum locum 
infinitum in quem feretur secundum naturam et alium tantum 
in quem preter naturam Adhuc sive natura habet motum eius 
quod in rectum sive violentia movetur utroque modo 
oportebit infinitam esse moventem potentiam Que enim 
infinita infiniti et infiniti infinita virtus quare erit 
et movens infinitum Ratio autem in hiis que de motu quod 
nullum habet infinitam virtutem finitorum neque infinitorum 
finitam Si igitur secundum naturam et preter naturam 
contingit moveri erunt duo infinita quod quidem movens 
sic et quod movetur Adhuc movens quod infinitum aliquid 
est si quidem enim ipsum se ipsum animatum erit hoc 
autem quomodo possibile infinitum esse animal Si autem 
aliud aliquid movens duo erunt infinita et movens et quod 
movetur differentia secundum formam et virtutem Si autem 
non continuum totum sed quemadmodum dicit Democritus et 
Leucippus determinatum vacuo unum necessarium esse omnium 
motum Determinata sunt quidem enim figuris naturam autem 
esse dicunt ipsorum unam quemadmodum si aurum 
unumquodque sit segregatum Horum autem quemadmodum 
dicimus necessarium esse eundem motum ubi enim unus 
bolus et tota terra fertur et totus quidem ignis et 
scintilla in eundem locum Quare neque leve simpliciter 
nullum erit corporum si omnia habent gravitatem si autem 
levitatem grave nullum erit Adhuc si gravitatem habet aut 
levitatem erit aut extremum aliquid totius aut medium hoc 
autem impossibile infinito ente Totaliter que ubi non est 
medium neque extremum neque hoc quidem sursum hoc autem 
deorsum nullus que locus erit corporibus lationis hoc 
autem non existente motus non erit necesse enim moveri 
aut secundum naturam aut preter naturam hec autem 
determinata sunt locis propriis et alienis Adhuc si ubi 
preter naturam aliquid manet aut fertur necesse cuiusdam 
esse alterius hunc modum secundum naturam  hoc autem 
credibile ex inductione  necesse igitur neque omnia 
gravitatem habere aut levitatem sed hec quidem hec autem 
non Quod quidem igitur non est corpus omnis infinitum ex 
hiis manifestum 


autem neque plures possibile est 
celos esse dicimus hoc enim dicebamus intendendum si quis 
non putat universaliter ostensum esse de corporibus quod 
impossibile est esse extra mundum scilicet de quocumque 
ipsorum sed solum in infinite positis dictam esse 
rationem Omnia enim et manent et moventur secundum naturam 
et violentia et secundum naturam quidem in quo manent non 
violentia et feruntur et in quem feruntur et manent in 
quo autem violentia et feruntur violentia et in quem 
violentia feruntur violentia et manent Adhuc si violentia 
ista latio contraria secundum naturam Ad medium itaque 
quod hic si vi feretur terra inde hinc feretur illuc 
secundum naturam et si manet hic inde non violentia et 
feretur secundum naturam huc Una enim que secundum 
naturam Adhuc necesse omnes mundos ex eisdem esse 
corporibus similiter quidem existentes secundum naturam 
Sed adhuc et corporum unumquodque necessarium eandem 
habere virtutem ut puta dico ignem et terram et intermedia 
horum si enim equivoca hec et non secundum eandem ydeam 
dicuntur que ibi hiis que apud nos et totum equivoce 
utique dicetur mundus Palam igitur quod hoc quidem a medio 


ferri natum est hoc autem ad medium ipsorum siquidem 
omnis eiusdem speciei ignis igni et aliorum unumquodque 
quemadmodum et que in hoc partes ignis Quod autem necesse 
sic habere ex hiis que circa motus suppositionibus 
manifestum motus enim finiti et unumquodque elementorum 
dicitur secundum unum quendam motuum Quare siquidem et 
motus iidem et elementa necesse est esse ubique eadem 
Nate sunt igitur ferri et ad hoc quidem medium que in alio 
mundo terre partes et ad hoc quidem extremum qui ibi ignis 
Sed impossibile si enim hoc acciderit necesse est ferri 
sursum quidem terram in proprio mundo ignem autem ad 
medium similiter autem et eam que hic terram a medio ferri 
secundum naturam latam ad id quod ibi medium propter 
mundos sic poni ad invicem Aut enim non ponendum eandem 
esse naturam simplicium corporum in pluribus celis aut 
dicentes sic medium unum necesse est facere et extremum 
hoc autem existente inconveniente impossibile est esse 
mundos plures uno Dignificare autem aliam esse naturam 
simplicium corporum si distent minus vel plus a propriis 
locis irrationabile quid enim differt tanta quidem dicere 
longitudine distare aut tanta Differet enim secundum 
rationem quanto plus magis species autem eadem Sed adhuc 
necesse esse aliquem motum ipsorum quod quidem enim 
moventur manifestum Utrum igitur vi omnibus dicemus 
moveri etiam contrariis Sed quod non natum est omnino 
moveri impossibile hoc moveri violentia Si igitur est 
aliquis motus ipsorum secundum naturam necesse est eorum 
que similis speciei et singulorum ad unum numero locum 
existere motum puta ad hoc aliquod medium et ad hoc 
aliquod extremum Si autem ad specie eadem plura autem 
quia et singularia plura quidem specie autem unumquodque 
indifferens non huic quidem huic autem non tale erit 
partium sed similiter omnibus similiter enim omnia 
secundum speciem indifferentia ab invicem numero autem 
alterum quodcumque a quocumque Dico autem hoc quoniam 
partes que hic ad invicem et que in altero mundo similiter 
se habent sumptum igitur hinc nichil differenter ad 
aliquid earum que in alio aliquo mundo partium et respectu 
earum que in hoc ipso sed similiter differunt enim nichil 
specie ab invicem Itaque necessarium aut amovere has 
suppositiones aut medium unum esse et extremum hoc autem 
ente necesse est et celum unum solum esse et non plures 
eisdem hiis argumentis et eisdem necessitatibus Quod autem 
est aliquid quo nata est terra ferri et aqua palam et ex 
aliis Omnino enim quod movetur ex quodam in quiddam 
transmutatur et hec ex quo et in quod specie differunt 
omnis enim finita transmutatio puta quod sanatur ex 
infirmitate in sanitatem et quod augmentatur ex parvitate 
in magnitudinem et quod fertur igitur et enim hoc fit 
unde quo Oportet igitur specie differre ex quo et in quod 
natum est ferri quemadmodum quod sanatur non ubi contingit 
neque ubi vult movens Et ignis igitur et terra non ad 
infinitum feruntur sed in opposita opponitur autem 
secundum locum sursum ei quod deorsum quare ista erunt 
termini lationis Quoniam autem et qui circum habet 
aliqualiter opposita ea que secundum dyametrum toti autem 
non est contrarium neque unum quare et hiis modo aliquo 
motus in opposita et finita Necesse igitur esse aliquem 
finem et non in infinitum ferri Argumentum autem est eius 
quod non in infinitum ferri et terram quidem quanto utique 


propinquior sit medio velocius ferri ignem autem quanto 
utique ei quod est sursum Si autem infinitum esset 
infinita utique et velocitas si autem velocitas et 
gravitas et levitas ut enim amplius descendente velocitate 
alterum gravitate utique erat velox sic si infinita erat 
huius additio et velocitatis additio infinita utique 
esset Sed adhuc neque ab alio fertur ipsorum hoc quidem 
sursum hoc autem deorsum neque vi quemadmodum quidam 
aiunt extrusione tardius enim utique moveretur maior ignis 
sursum et maior terra deorsum nunc autem contrarium semper 
maior ignis velocius fertur et maior terra in eum qui 
ipsorum locum Neque velocius utique in fine ferretur si vi 
et extrusione omnia enim a vim inferente longius facta 
tardius feruntur et unde vi illuc feruntur non vi Itaque 
ex hiis speculantibus est accipere fidem de dictis 
sufficienter Adhuc autem et per eas que ex prima 
philosophia rationes ostendetur utique et ex eo qui in 
circuitu motu quem necessarium sempiternum similiter et 
hic esse et in aliis mundis Palam autem utique sic fiet 
intendentibus quoniam necesse unum esse celum Tribus enim 
entibus corporalibus elementis tria erunt et loca 
elementorum unus quidem qui subsistentis qui circa 
medium alius autem qui circum lati qui quidem est 
extremus tertius autem qui medius horum qui medii 
corporis necesse enim in hoc esse quod superfertur Si 
enim non in hoc extra erit sed impossibile extra Hoc 
quidem enim sine gravitate hoc autem habens gravitatem 
magis deorsum autem quam gravitatem habentis corporis locus 
non est siquidem qui apud medium gravis Sed et neque 
preter naturam alii enim erit secundum naturam aliud 
autem non erit Necesse igitur in intermedio esse Huius 
autem ipsius que sunt differentie posterius dicemus De 
corporeis quidem igitur elementis que quidem sunt et quot 
et quis uniuscuiusque locus adhuc autem universaliter quot 
secundum multitudinem loca palam nobis ex dictis 


Quod autem non solum unus est sed et 
impossibile fieri plures adhuc autem quod sempiternus 
incorruptibilis existens et ingenitus dicimus primum 
dubitantes de ipso Videbitur enim utique sic intendentibus 
impossibile unum et solum esse ipsum in omnibus enim et 
hiis que natura et hiis que ab arte constantibus et 
generatis alterum est ipsa secundum se ipsam forma et mixta 
cum materia puta spere alterum species et aurea et erea 
spera et iterum circuli altera forma et ereus et ligneus 
circulus quod quid enim erat esse dicentes spere aut 
circuli non dicemus in ratione aureum aut ereum tamquam 
non existentibus hiis de substantia si eream aut auream 
dicamus et si non possumus intelligere neque sumere aliud 
aliquid preter singulare Quandoque enim nichil prohibet 
hoc accidere puta si solum assumatur circulus nichil enim 
minus aliud erit circulo esse et huic quidem circulo et 
hoc quidem species hoc autem species in materia et 
singularium Quoniam igitur est celum sensibile 
singularium utique erit sensibile enim omne in materia 
extitit si autem singularium alterum utique erit huic 
quidem celo esse et celo simpliciter Alterum igitur hoc 
celum et celum simpliciter et hoc quidem ut species et 
forma hoc autem ut materie mixtum Quorum autem est forma 
quedam et species aut sunt aut contingit plura facta esse 
singularia Sive enim sint species quemadmodum dicunt 


quidam necesse hoc accidere sive etiam separatim nullum 
talium nichil minus in omnibus enim sic videmus 
quorumcumque substantia in materia est plura et infinita 
entia que eiusdem speciei Itaque aut sunt plures celi aut 
contingit esse plures esse Ex hiis quidem igitur 
suspicabitur utique aliquis et esse et quod contingit 
plures celos esse 
Considerandum autem iterum quid horum dicitur bene et quid 
non bene Alteram quidem igitur esse rationem eam que sine 
materia et eam que in materia forme bene quidem dicitur et 
sit hoc verum Sed nichilominus neque una necessitas 
propter hoc plures esse mundos neque contingit factos esse 
plures siquidem iste ex tota est materia quemadmodum est 
Sic autem forte magis quod dicitur erit manifestum Si enim 
est simitas curvitas in naso aut carne et est materia 
simitati caro si ex omnibus carnibus una fiat caro et 
existat in hac simum nichil utique aliud neque erit simum 
neque continget factum esse Similiter autem et si homini 
sunt materia carnes et ossa si ex omni carne et omnibus 
ossibus homo fiat impossibilibus existentibus dissoluta 
esse non utique continget esse alium hominem Similiter 
autem et in aliis omnino enim quorumcumque est substantia 
in subiecta quadam materia horum nichil contingit factum 
esse non existente quadam materia Celum autem est quidem 
singularium et eorum que ex materia sed si non ex parte 
ipsius constat sed ex omni esse quidem ipsi celo et huic 
celo alterum est non tamen neque utique erit aliud neque 
utique continget factos esse plures propter omnem materiam 
comprehensam esse Hoc ipsum igitur restat ostendere quod 
ex omni naturali et sensibili constat corpore 
Dicamus autem primum quid dicimus esse celum et quotiens 
ut magis nobis manifestum fiat quod queritur Uno quidem 
igitur modo celum dicimus substantiam extreme totius 
circulationis aut corpus naturale quod est in extrema 
circumferentia totius consuevimus enim extremum et quod 
sursum maxime vocare celum in quo et divinum omne locatum 
esse dicimus Alio autem rursus modo continuum corpus 
extreme circumferentie totius in quo luna et sol et quedam 
astrorum et enim hec in celo esse dicimus Adhuc autem 
aliter dicimus celum contentum corpus ab extrema 
circumferentia totum enim et omne consuevimus dicere 
celum Tripliciter autem dicto celo totum ab extrema 
circumferentia contentum ex omni necesse constare naturali 
et sensibili corpore propter neque esse nullum extra celum 
corpus neque contingere factum esse Si enim est extra 
extremam peryferiam corpus phisicum necesse ipsum aut 
simplicium esse corporum aut compositorum et aut secundum 
naturam aut preter naturam habere Simplicium quidem igitur 
nullum utique erit quod enim circumfertur ostensum est 
quoniam non contingit permutare sui ipsius locum Sed et 
neque quod a medio possibile neque quod in medio substans 
Secundum naturam quidem enim non utique erit alia enim 
ipsorum propria loca preter naturam autem siquidem sunt 
alii cuidam erit secundum naturam qui extra locus eum enim 
qui huic preter naturam necessarium alii esse secundum 
naturam Sed non erat aliud corpus preter hec Non igitur 
est possibile nullum simplicium extra celum esse corpus 
Si autem non simplicium neque mixtorum necesse enim esse 
simplicia mixto existente Sed et neque factum esse 
possibile aut enim secundum naturam erit aut preter 


naturam et aut simplex aut mixtum quare iterum idem 
veniet sermo Nichil enim differt considerare si est aut 
si factum esse possibile Manifestum igitur ex dictis 
quia neque est extra neque contingit factam esse corporis 
molem nullius ex omni enim est propria materia totus 
mundus materia enim erat ipsi corpus naturale sensibile 
Itaque neque nunc sunt plures celi neque fuerunt neque 
contingit fieri plures sed unum et solum et perfectum est 
istud celum Simul autem manifestum quod neque locus neque 
vacuum neque tempus est extra celum in omni enim loco 
possibile existere corpus vacuum autem esse dicunt in quo 
non existit corpus possibile autem factum esse est autem 
tempus numerus motus motus autem sine phisico corpore non 
est extra celum autem ostensum est quia neque est neque 
contingit fieri corpus Manifestum igitur quia neque locus 
neque vacuum neque tempus est exterius Propter quod quidem 
neque in loco que ibi apta nata sunt neque tempus ipsa 
facit senescere neque est nullius neque una transmutatio 
eorum que super eam que maxime extra ordinatam lationem 
sed inalterabilia et impassibilia optimam habentia vitam et 
per se sufficientissimam perficiunt toto eterno Et enim 
hoc nomen divine enuntiatum est ab antiquis finis enim 
continens id quod uniuscuiusque vite tempus cuius nichil 
est extra secundum naturam eternum uniuscuiusque vocatum 
est Secundum eandem autem rationem et totius celi finis et 
omne tempus et infinitatem continens perfectio eternum est 
a semper esse sumens denominationem immortalis et divinus 
Unde et aliis communicatum est hiis quidem clarius hiis 
autem obscurius esse et vivere Et enim quemadmodum in 
enkicliis philosophimatibus circa divina multotiens 
declaratum est rationibus quod divinum intransmutabile 
necessarium esse omne primum et summum quod sic habens 
testificatur dictis Neque enim aliud melius est quod 
movebit  illud enim utique erit divinius  neque habet 
pravum nichil neque indigens eorum que ipsius bonorum 
nullo est Et incessabili itaque motu movet 
rationabiliter omnia enim quiescunt que moventur quando 
venerint in proprium locum eius autem quod circum corporis 
idem locus unde incepit et in quem consummat 


Hiis autem determinatis dicamus post 
hec utrum ingenitus aut genitus et incorruptibilis aut 
corruptibilis pertranseuntes prius aliorum suspiciones 
contrariorum enim demonstrationes dubitationes de 
contrariis sunt Simul autem et magis utique erunt 
credibilia dicenda preaudientibus dubitatorum sermonum 
iustificationes Gratis enim condempnare videri minus 
utique nobis existet et enim oportet disquisitores sed non 
inimicos esse iudicaturos verum sufficienter Genitum 
quidem igitur omnes esse dicunt sed genitum hii quidem 
sempiternum hii autem corruptibilem quemadmodum quodcumque 
aliud constitutorum hii autem vicissim quandoque quidem 
sic quandoque autem aliter habere corruptum et hoc semper 
perficere sic quemadmodum Empedocles Acragantinus et 
Eraclitus Ephesius Factum esse quidem igitur 
sempiternum que tamen esse dicere impossibilium Sola enim 
hec ponendum rationabiliter quecumque in multis aut 
omnibus videmus existentia de hoc autem accidit 
contrarium omnia enim que generantur et corrumpi videntur 
Adhuc autem non habens principium eius quod est sic habere 
sed impossibile aliter habere prius per omnia secula 


impossibile transmutari erit enim aliqua causa que si 
extitit prius possibile utique erat aliter habere 
impossibile aliter habere Si autem prius ex aliter 
habentibus constitit mundus si quidem semper sic 
habentibus et impossibilibus aliter habere non utique 
fieret si autem factus est necesse scilicet et illa 
possibilia esse aliter habere et non semper sic habere 
itaque constantia dissolventur et dissoluta constiterunt 
prius et hoc infinities aut sic habebat aut possibile erat 
Si autem hoc non utique erit incorruptibilis neque si 
aliter habebat aliquando neque si possibile aliter habere 
Auxilium autem quod quidam conantur ferre sibi ipsis 
dicentium incorruptibilem quidem esse factum autem non 
est verum similiter enim dicunt hiis qui descriptiones 
scribunt et se ipsos dixisse de generatione non tamquam 
generata aliquando sed doctrine gratia tamquam magis 
instruentes velut descriptionem genitum aspicientes Hoc 
autem est quemadmodum dicimus non idem in factione 
quidem enim descriptionum positis omnibus esse simul idem 
accidit in demonstrationibus autem horum non idem sed 
impossibile que enim accipiuntur prius et posterius 
subcontraria sunt ex inordinatis quidem enim ordinata 
facta esse dicunt simul autem idem inordinatum esse et 
ordinatum impossibile sed necesse generationem esse 
separantem et tempus in descriptionibus autem nichil 
tempore segregatum est Quod quidem igitur impossibile 
ipsum sempiternum esse et factum esse manifestum Vicissim 
autem constare et dissolvi nichil aliud facere est quam 
astruere ipsum sempiternum quidem sed transmutantem 
formam quemadmodum si quis ex puero virum factum et ex 
viro puerum quandoque enim corrumpi quandoque esse putet 
palam enim quod et ad invicem convenientibus elementis non 
contingens ordo fit et constitutio sed eadem aliter que et 
secundum eos qui dixerunt hunc sermonem qui dispositionis 
utriusque causant contrarium Itaque si totum corpus 
continuum ens quandoque quidem sic quandoque autem illo 
modo disponitur et aptatur totius autem consistentia 
mundus et celum non utique mundus generabitur et 
corrumpetur sed dispositiones ipsius Totaliter autem 
factum corrumpi et non reflecti existente quidem uno 
impossibile est priusquam enim fieret semper existebat que 
ante ipsum consistentia qua non facta non possibile esse 
dicimus transmutari infinitis autem entibus mundis 
contingit magis Sed tamen et hoc utrum impossibile aut 
possibile erit manifestum ex posterioribus sunt enim 
quidam quibus contingere videtur et ingenitum aliquid ens 
corrumpi et genitum incorruptibile perdurare sicut in 
Thimeo ibi enim ait celum factum esse quidem non solum 
sed et fore de cetero sempiterno tempore Ad quos 
naturaliter quidem de celo solum dictum est universaliter 
autem de omni speculantibus erit et de hoc manifestum 


Primum autem dividendum quomodo 
ingenerabilia et generabilia dicimus et corruptibilia et 
incorruptibilia multipliciter enim dictis et si nulla 
differentia ad sermonem necesse intellectum confuse 
habere si quis diviso multipliciter tamquam indiviso 
utatur immanifestum enim secundum quam naturam ipsi 
accidit quod dictum est Dicitur autem ingenitum uno quidem 
modo si sit aliquid nunc prius non ens sine generatione et 
transmutatione quemadmodum quidam tangi et moveri dicunt 


non esse enim generari dicunt tactum neque motum Uno autem 
si quid contingens fieri aut non fieri non est similiter 
enim et hoc ingenitum quod contingit fieri Uno autem si 
quid omnino impossibile fieri ut et quandoque quidem sit 
quandoque autem non impossibile autem dicitur dupliciter 
aut enim simpliciter non verum erit dicere quod fiet 
utique aut non facile neque cito aut bene Eodem autem 
modo et genitum uno quidem si non ens prius posterius sive 
genitum sive sine generari quandoque quidem non ens iterum 
autem ens uno autem si possibile sive per verum 
determinato possibili sive per facile uno autem si sit 
generatio ipsius ex non ente in ens sive iam existente 
per fieri autem existente sive etiam nondum existente sed 
contingente Et corruptibile autem et incorruptibile 
similiter sive enim prius aliquid ens posterius aut non 
est aut non esse contingit corruptibile esse dicimus sive 
corruptum aliquando et transmutatum sive non est autem 
quando et quod per corrumpi contingens non esse 
corruptibile esse dicimus et adhuc aliter quod facile 
corrumpitur quod dicet utique aliquis euftharton Et de 
incorruptibili eadem ratio aut enim quod sine corruptione 
quandoque quidem ens quandoque autem non ens puta tactus 
quia sine corrumpi prius existentes postremo non sunt aut 
ens quidem possibile autem non fore aut non futurum 
aliquando nunc autem ens tu enim es et tactus nunc sed 
tamen corruptibilis quia est aliquando quando non verum te 
dicere quia es neque hec tangi Maxime proprie autem ens 
quidem impossibile autem corrumpi sic ut et nunc ens 
postremo non sit aut contingat non esse et si nondum 
corruptum contingens autem postremo non esse Dicitur 
autem incorruptibile et quod non facile corrumpitur 
Si itaque hec sic habent considerandum quomodo dicimus 
possibile et impossibile propriissime enim dictum 
incorruptibile eo quod non possit corrumpi neque aliquando 
quidem esse aliquando autem non dicitur autem et ingenitum 
quod impossibile et quod non potens fieri sic ut et prius 
quidem non sit posterius autem sit puta dyametrum 
symetrum Si itaque aliquid potest moveri stadia centum aut 
levare pondus semper ad plurimum dicimus puta talenta 
levare centum aut stadia ire centum quamvis et partes 
potest que intus siquidem et superhabundantiam ut 
nominetur ad finem et excellentie virtutem Necesse quidem 
igitur potens secundum excellentiam tanta et que infra 
posse puta si talenta centum tollere et duo et si stadia 
centum et duo posse ire Virtus autem excellentie et 
utique si quid impossibile tantum secundum excellentiam 
dicentibus et plura impossibile puta non potens mille ire 
stadia manifestum quia et mille et unum Nichil autem nos 
turbet determinetur enim secundum excellentie terminum 
dictum quod proprie possibile Forsitan enim instabit quis 
utique quasi non necesse quod dictum est videns enim 
stadium non utique que intus videbit magnitudines sed 
contrarium magis potens videre punctum aut audire parvum 
sonum et maiorum habebit sensum Sed nichil differt ad 
rationem determinetur enim aut in virtute aut in re 
excellentia Quod enim dicitur manifestum visus quidem 
enim qui minoris excedit velocitas autem que maioris 


Determinatis autem hiis dicendum quod 
deinceps Si itaque sunt quedam possibilia et esse et non 
necesse tempore aliquo determinatum esse plurimum et eius 


quod est esse et eius quod non dico autem non possibile 
rem esse et ens possibile non esse secundum quamcumque 
predicationem puta hominem aut album aut tricubitum aut 
aliud quodcumque talium Si enim non erit quantum aliquod 
sed semper plus proposito et non est cuius minus infinito 
erit tempore idem possibile esse et non esse alio 
infinito sed hoc impossibile Principium autem sit hinc 
impossibile et falsum non idem significant Est autem 
impossibile et possibile et falsum et verum hoc quidem ex 
suppositione  dico autem ut puta trigonum impossibile duos 
rectos habere si hec et dyameter commensurabilis si hec 
 sunt autem simpliciter et possibilia et impossibilia et 
falsa et vera Non autem idem est falsum aliquid esse 
simpliciter et impossibile simpliciter Te enim non stantem 
dicere stare falsum quidem non impossibile autem 
Similiter autem cytharizantem non cantantem autem cantare 
dicere falsum sed non impossibile Simul autem stare et 
sedere et dyametrum commensurabilem esse non solum falsum 
sed et impossibile Non itaque idem est supponi falsum et 
impossibile Accidit autem impossibile ex impossibili Hoc 
quidem igitur sedere et stare simul habet virtutem quia 
quandoque habet illam et alteram sed non ut simul sedeat 
et stet sed in alio tempore Si itaque aliquid infinito 
tempore plurium habet virtutem non est in alio tempore sed 
hoc simul Quapropter si quid infinito tempore ens 
corruptibile est virtutem habebit utique eius quod est non 
esse Si itaque infinito tempore est sit existens quod 
potest non esse Simul igitur erit et non erit secundum 
actum Falsum quidem igitur accidet utique quia falsum 
positum est Sed si non impossibile erat non utique et 
impossibile esset quod accidit Omne igitur semper ens 
simpliciter incorruptibile Similiter autem et ingenitum 
si enim genitum tempore erit possibile quodam non esse 
corruptibile quidem enim est prius quidem ens nunc autem 
non ens aut contingens quandoque posterius non esse 
genitum autem ens quod contingit prius non esse Sed non 
est in quo tempore possibile quod semper ens ut non sit 
neque infinito neque finito et enim finito tempore potest 
esse siquidem et infinito Non igitur contingit idem et 
unum semper que posse esse et non esse Sed et neque 
negationem puta dico non semper esse Impossibile igitur 
et semper quidem aliquid esse corruptibile autem esse 
similiter autem neque genitum Duobus enim terminis si 
impossibile posterius sine primo existere si illud 
impossibile existere et quod posterius Itaque si semper 
ens non contingit quandoque non esse impossibile et 
genitum esse Quoniam autem negatio eius quidem quod est 
semper possibile esse non semper possibile esse semper 
autem possibile non esse contrarium cuius negatio non 
semper possibile non esse necesse negationes amborum eidem 
existere et esse medium semper entis et semper non entis 
quod possibile esse et non esse Utriusque enim negatio 
quandoque existet si non semper sit Quare et non semper 
non ens erit quandoque et non erit et non semper possibile 
esse scilicet sed quandoque ens quare et non esse Idem 
igitur erit possibile esse et non et hoc est amborum 
medium Ratio autem universalis hec Sint enim a et b 


nulli eidem possibilia existere omni autem a aut g et b 

aut d Necesse itaque cui neque a existit neque b omni 
existere gd Sit itaque e intermedium eorum que ab 


contrariorum enim quod neutrum medium Huic itaque necesse 
ambo existere et g et d Omni enim g aut a quare et ei 
quod est e quoniam igitur a impossibile g existet 
Eadem autem ratio et in d Neque itaque semper existens 
genitum neque corruptibile neque semper non ens Palam 
autem quia et si genitum aut corruptibile non sempiternum 
Simul enim erit possibile semper esse et possibile non 
semper esse hoc autem quod impossibile ostensum est 
prius Igitur si et ingenitum est ens autem hoc necesse 
sempiternum esse similiter autem et si incorruptibile ens 
autem Dico autem ingenitum et incorruptibile que proprie 
dicuntur ingenitum quidem quod est nunc et prius non verum 
erat dicere non esse incorruptibile autem quod nunc ens 
posterius non verum erit dicere non esse Aut si quidem 
hec ad invicem consequntur et quod quidem ingenitum 
incorruptibile et quod incorruptibile ingenitum necesse et 
sempiternum utrique consequi et sive aliquid ingenitum 
sempiternum sive incorruptibile sempiternum Palam autem 
et ex determinatione ipsorum et enim necesse si 
corruptibile genitum Aut enim ingenitum aut genitum si 
enim ingenitum incorruptibile subpreponitur et si genitum 
autem corruptibile necesse aut enim corruptibile aut 
incorruptibile sed si incorruptibile ingenitum 
supponitur Si autem non consequntur ad invicem 
incorruptibile et ingenitum non necesse neque ingenitum 
neque incorruptibile sempiternum esse Quod autem necesse 
consequi ex hiis manifestum Genitum enim et corruptibile 
consequntur ad invicem palam autem et hoc ex prioribus 
semper enim entis et semper non entis est intermedium cui 
neutrum consequitur hoc autem est genitum et corruptibile 
Possibile enim et esse et non esse determinato tempore 
utrumque dico autem utrumque et esse quanto quodam tempore 
et non esse Si igitur est quod genitum aut corruptibile 
necesse hoc intermedium esse Sit enim a semper ens b 


autem non semper ens g autem genitum d autem 
corruptibile Necesse itaque g intermedium esse a et b 
hiis quidem enim non est tempus ad neutrum terminum in quo 
a non erat aut b erat genito autem necesse aut actu aut 
potentia esse hiis autem que ab neutro modo quanto 
igitur quodam et determinato tempore et erit et iterum non 
erit g similiter autem et in d Genitum igitur et 
corruptibile utrumque Consequntur igitur invicem genitum 
et corruptibile Sit itaque in quo e ingenitum quod autem 
z genitum quod autem in quo i incorruptibile quod autem 
in quo t corruptibile Que itaque zt ostensum est quod 
consequntur invicem Quando itaque sic posita ut hec puta 
que quidem z et que t consequentia que autem e et z 


nulli eidem omni autem alterum similiter autem et que 
it necesse et que ie consequi invicem Sit enim ei quod 
i e non consequens z igitur consequetur omni enim e 


aut z insuper cui z et t ei igitur quod i t 

consequetur sed supponebatur impossibile esse Eadem 
autem ratio et quod i ei quod est e Sed et sic habeatur 
ingenitum in quo e ad genitum in quo z et incorruptibile 
in quo i ad corruptibile in quo t Dicere itaque nichil 
prohibere factum esse quod incorruptibile et ingenitum quod 
corrumpi semel existente huic quidem generatione huic 
autem corruptione perimere est datorum aliquid Aut enim 
infinito aut quanto quodam determinato tempore possunt 
omnia aut facere aut pati aut esse aut non esse et 


infinito propter hoc quia determinatum est aliqualiter 
infinitum cuius non est plus quod autem quo infinitum 
neque infinitum neque determinatum Adhuc quid magis in hoc 
signo semper ens prius corruptum est aut non ens infinito 
factum est Si enim nichil magis infinita autem signa 
palam quia infinito tempore erat aliquid generabile et 
incorruptibile Potest igitur non esse infinito tempore 
Simul igitur habebit virtutem eius quod non esse et esse 
hoc quidem prius si corruptibile hoc autem posterius si 
generabile Itaque si existere ponamus que possunt 
opposita simul existunt Adhuc autem et hoc similiter in 
omni signo existet quare infinito tempore eius quod non 
esse et esse habebit virtutem sed ostensum est quod 
impossibile hoc Adhuc si prius virtus existit actu omni 
existet tempore et ens ingenerabile aut etiam non ens 
infinito tempore fieri autem possibile Simul autem non 
erat et eius quod est esse virtutem habebat et hoc quoque 
esse et posterius infinito utique tempore Manifestum autem 
et aliter quod impossibile corruptibile ens non corruptum 
esse quandoque semper enim erit simul et corruptibile et 
incorruptibile entelekhia quare simul erit possibile et 
semper esse et non semper corrumpitur igitur quandoque 
corruptibile et si generabile factum est possibile enim 
factum esse et non semper quidem esse Est autem et sic 
videre quod impossibile aut quod factum est quandoque 
incorruptibile aliquid perficere aut ingenerabile ens et 
semper prius quod corrumpi Neque enim a casu neque 
incorruptibile neque ingenerabile possibile esse quod 
quidem enim casuale est aut a fortuna preter semper et ut 
frequenter aut est aut fit quod autem infinito tempore 
aut simpliciter aut a quadam parte est aut semper aut ut 
frequenter existit ens Necesse igitur natura talia 
quandoque quidem esse quandoque autem non talium autem 
eadem potentia contradictionis et materia causa eius quod 
esse et non Itaque necesse etiam simul existere actu 
opposita Sed adhuc neque verum dicere nunc quia est annus 
prior neque annus prior quia nunc est Impossibile ergo 
non ens aliquando posterius sempiternum esse habebit enim 
posterius et eius quod est non esse virtutem verumptamen 
non eius quod tunc non esse  existit enim actu ens  sed 
in anno priore et in preterito tempore Sit itaque cuius 
habet virtutem existens actu erit igitur verum dicere nunc 
quia non est annus prior Sed impossibile neque una enim 
virtus eius quod est factum esse est sed eius quod esse 
aut futurum esse Similiter autem et si prius ens 
sempiternum posterius non erit habebit enim virtutem cuius 
actus non est Itaque si ponamus possibile verum est 
dicere nunc quia est annus prior et universaliter in 
preterito tempore Et naturaliter autem et non 
universaliter intendentibus impossibile aut sempiternum ens 
prius corrumpi posterius aut prius non ens posterius 
sempiternum esse Corruptibilia enim et generabilia et 
alterabilia omnia alterantur autem contrariis et ex quibus 
constant natura entia et ab eisdem ipsis corrumpuntur 






Quod quidem igitur neque factum est 
omne celum neque contingit corrumpi quemadmodum quidam 
dicunt ipsum sed est unum et sempiternum principium 
quidem et consummationem non habens totius eterni habens 
autem et continens in se ipso infinitum tempus ex dictis 
licet accipere fidem et per opinionem eam que ab aliter 
dicentibus et generantibus ipsum si enim sic quidem habere 
contingit secundum quem autem modum illi factum esse 
dicunt non contingit magnam utique habebit et hoc 
inclinationem ad fidem de immortalitate ipsius et 
sempiternitate Propter quod bene habet persuasibilem se 
ipsum exhibere antiquis et maxime patrum nostrorum veros 
credere esse sermones ut sit immortale aliquid et divinum 
habentium quidem motum habentium autem talem ut nullus 
sit finis ipsius sed magis iste aliorum finis et enim 
finis continentium est et ipsa circulatio perfecta ens 
continet imperfectas et habentes terminum et quietem ipsa 
quidem nullum neque principium habens neque finem sed 
incessabilis ens infinito tempore aliorum autem horum 
quidem causa principii horum autem suscipiens quietem 
Celum autem et eum qui sursum locum antiqui quidem diis 
attribuerunt velut existens solum immortale nunc autem 
testificatur ratio quod incorruptibile et ingenerabile 
adhuc autem impassibile omnis mortalis difficultatis est 
adhuc autem sine labore propter neque una indigere violenta 
necessitate que detineat prohibens ferri aptum natum ipsum 
aliter Omne enim tale magis laboriosum quanto quidem 
utique sempiternius sit et dispositionis optime expers 
Propter quod quidem neque secundum antiquam fabulam 
suspicandum habere qui dicunt Atlante quodam ipsi opus 
esse ad salutem videntur enim et hunc constituentes 
sermonem eandem habere suspicionem hiis qui posterius ut 
enim de gravitatem habentibus et terreis omnibus hiis que 
sursum corporibus substituerunt ipsi fabulose necessitatem 
animatam Neque utique hoc modo suspicandum neque propter 
circumgirationem celerioris existentem lationis propria 
inclinatione adhuc salvari tanto tempore quemadmodum 
Empedocles inquit Sed adhuc neque ab anima rationabile 
cogente manere sempiternum neque enim anime possibile esse 
talem vitam sine tristitia et beatam necesse enim et motu 
cum violentia existente siquidem movet ferri apto nato 
primo corpore aliter et movere continue sine vacatione 
esse et omni carens remissione prudenti siquidem neque ut 
anime mortalium animalium est requies circa sompnum facta 
corporis remissio sed necessarium sustentantis cuiusdam 
partem retinere ipsam sempiternam et inconteribilem Si 
itaque quemadmodum diximus contingit dicto habere modo 
de prima latione non solum ipsius de sempiternitate sic 
existimare melius sed et divinationi ei que de diis solum 
utique habebimus sic confesse enuntiare concordes sermones 
Sed talium quidem sermonum satis sit nunc 


Quoniam autem quidam sunt qui dicunt 
esse aliquid dextrum et sinistrum celi quemadmodum vocati 
Pytagorici  illorum enim iste sermo est  considerandum 
utrum hoc se habet modo ut illi dicunt aut magis aliter 
siquidem oportet adaptare totius corpori hec principia 
Confestim enim primum si dextrum existit et sinistrum 
adhuc prius priora existimandum existere principia in ipso 
Determinatum est quidem igitur de hiis in hiis que circa 
animalium motus propter propria nature illorum esse 
manifeste enim in animalibus existentia videntur hiis 
quidem omnes tales partes dico autem puta et dextrum et 
sinistrum hiis autem quedam plantis autem sursum et 
deorsum solum Si autem oportet celo adaptare aliquid 


talium et primum quemadmodum diximus in animalibus 
existens rationabile existere in ipso tribus enim entibus 
unumquodque velut principium quoddam est Dico autem tria 
sursum et deorsum et anterius et oppositum et dextrum et 
sinistrum has enim distensiones rationabile existere 
corporibus perfectis omnes Est autem sursum quidem 
longitudinis principium dextrum autem latitudinis 
anterius autem profunditatis Adhuc autem aliter secundum 
motus principia enim hec dico unde incipiunt primum motus 
habentibus Est autem a sursum quidem augmentatio a 
dextris autem qui secundum locum ab anterioribus autem qui 
secundum sensum anterius enim dico in quo sensus Propter 
quod et non in omni corpore sursum et deorsum et dextrum et 
sinistrum et anterius et posterius querendum sed quecumque 
habent motus principium in ipsis animata entia 
inanimatorum enim in nullo videmus unde principium motus 
Hec quidem enim omnino non moventur hec autem moventur 
quidem sed ab omni parte similiter puta ignis sursum solum 
et terra ad medium sed in hiis quidem dicimus sursum et 
deorsum et dextrum et sinistrum ad nos referentes aut enim 
secundum nostras dextras quemadmodum divinatores aut 
secundum similitudinem nostris quemadmodum que statue aut 
que contrarie habentia positione dextrum quidem enim quod 
ad nostram sinistram sinistrum autem contrarium et 
posterius quod ad nostrum anterius In ipsis autem hiis 
nullam videmus differentiam si enim econtrario vertantur 
contraria dicemus dextra et sinistra et sursum et deorsum 
et posterius et anterius Propter quod et Pytagoricos 
utique quis mirabitur quia duo sola hec principia dicebant 
dextrum et sinistrum quatuor autem dereliquerunt nichil 
minus principalia entia nichil enim minorem differentiam 
habent que sursum ad que deorsum et que anterius ad que 
posterius quam dextra ad sinistra in omnibus animalibus 
Hec quidem enim virtute differunt solum hec autem et 
figuris et sursum et deorsum omnibus animatis similiter et 
animalibus et plantis dextrum autem et sinistrum non 
existit in plantis Adhuc autem ut longitudo latitudine 
prior si sursum longitudinis principium dextrum autem 
latitudinis prioris autem principium prius prius utique 
erit sursum dextro secundum generationem quoniam 
multotiens dicitur prius Ad hec autem si sursum quidem est 
unde motus dextrum autem a quo anterius autem ad quod 
saltem sic utique habebit quandam virtutem principii que 
sursum ad alias species Ideo que quia derelinqunt 
principaliora principia iustum est ipsos increpare et 
quia hec in omnibus similiter putabant existere Nobis 
autem quoniam determinatum est prius quod in habentibus 
principium motus tales virtutes existunt est autem celum 
animatum et habet motus principium manifestum quoniam 
habet sursum et deorsum et dextrum et sinistrum Non 
oportet enim dubitare propter spericam esse figuram totius 
quomodo erit huius hoc quidem dextrum hoc autem sinistrum 
similibus entibus partibus omnibus et motis omni 
tempore sed intelligere sicut utique si quis in quibus 
habet dextrum ad sinistrum differentiam etiam figuris 
deinde circumponat speram habebit quidem enim virtutem 
differentem videbitur autem non propter similitudinem 
figure Eodem autem modo et de principio eius quod est 
moveri et enim si nequaquam incepit tamen habere 
necessarium principium unde incepit si incipiebat quod 


movetur moveri et utique si steterit movebitur utique 
iterum Dico autem longitudo quidem ipsius que secundum 
polos distantia et polorum hunc quidem sursum hunc autem 
deorsum differentiam enim in hiis solum videmus 
emisperiorum per non moveri polos Simul autem et 
consuevimus dicere latera in mundo non quod sursum et 
deorsum sed quod iuxta polos tamquam hoc longitudine 
existente quod enim ad latus est quod iuxta sursum et 
deorsum Polorum autem qui quidem super nos apparens que 
deorsum pars est qui autem nobis immanifestus que sursum 
Dextrum enim unumquodque dicimus unde principium eius qui 
secundum locum motus celi autem principium circulationis 
unde ortus astrorum quare hoc utique erit dextrum ubi 
autem occasus sinistrum Si igitur incipit a dextris et ad 
dextra circumfertur necesse quod sursum esse immanifestum 
polum si enim erit qui manifestus ad sinistra erit motus 
quod non dicimus Manifestum igitur quia immanifestus polus 
est qui sursum et ibi quidem habitantes in eo quod sursum 
sunt emisperio et apud dextram nos autem in eo quod 
deorsum et apud sinistram econtrario quam ut Pytagorici 
dicunt illi enim nos sursum quidem faciunt et in dextra 
parte hos autem qui ibi deorsum et in sinistro accidit 
autem contrarium Sed secunde quidem circulationis puta 
eius que planetarum nos quidem in hiis que sursum et in 
dextris sumus illi autem in hiis que deorsum et in 
sinistris econtrario enim in hiis principium motus est 
propter contrarias esse lationes ut accidat nos quidem 
esse apud principium illos autem apud finem De hiis 
quidem igitur que secundum distensiones partibus et 
secundum locum determinatis tanta dicta sint 


Quoniam autem non est contrarius motus 
qui circum ei qui circum considerandum propter quid plures 
sunt lationes et quidem a longe temptantibus facere 
questionem longe autem non sic tanto multo autem magis eo 
quod accidentium ipsis de omnino paucis habeamus sensum 
Attamen dicamus Causa autem de ipsis hinc sumenda 
Unumquodque est quorum est opus gratia operis dei autem 
operatio immortalitas hec autem est vita sempiterna 
Itaque necesse deo motum sempiternum existere Quoniam 
autem celum tale  corpus enim quoddam divinum  propter 
hoc habet circulare corpus quod natura circummoveatur 
semper Propter quid igitur non totius celi corpus tale 
Quia necesse manere aliquid corporis lati circum quod in 
medio huius autem nullam possibile est manere partem 
neque universaliter neque in medio Et enim si secundum 
naturam motus erat ipsius ad medium natura autem 
circummovetur non utique esset sempiternus motus nichil 
enim preter naturam sempiternum posterius autem quod 
preter naturam eo quod secundum naturam et excessus quidam 
est in generatione quod preter naturam eius quod 
secundum naturam Necesse igitur terram esse hoc enim 
quiescit in medio Nunc quidem igitur supponatur hoc 
posterius autem demonstrabitur de ipso Sed adhuc si 
terram necesse et ignem esse contrariorum enim si alterum 
natura necesse et alterum esse natura si vero sit 
contrarium et esse quandam ipsius naturam eadem enim 
materia contrariorum Et privatione prius affirmatio dico 
autem puta calidum frigido quies autem et gravitas 
dicuntur per privationem levitatis et motus Sed adhuc 
siquidem est ignis et terra necesse et intermedia ipsorum 


esse corpora contrarietatem enim habet unumquodque ad 
unumquodque elementorum supponatur autem et hoc nunc 
posterius autem temptandum demonstrare Hiis autem 
existentibus manifestum quoniam necesse generationem esse 
eo quod nullum ipsorum possibile est esse sempiternum 
patiuntur enim et agunt contraria ab invicem et corruptiva 
invicem sunt Adhuc autem non rationabile esse aliquod 
mobile sempiternum cuius non contingit esse secundum 
naturam motum sempiternum horum autem est motus Quod 
quidem igitur necessarium esse generationem ex hiis 
manifestum Si autem generationem necessarium et aliam 
esse lationem aut unam aut plures secundum enim eam que 
totius similiter necessarium habere et elementa corporum ad 
invicem Dicetur autem et de hoc in sequentibus planius 
nunc autem tantum manifestum est propter quam causam plura 
sunt circularia corpora quia necesse generationem esse 
generationem autem siquidem et ignem hunc autem et alia 
siquidem et terram hanc autem quia necesse manere aliquid 
semper siquidem moveri aliquid semper 


Figuram autem spericam necesse est 
habere celum hec enim propriissima et substantia et natura 
prima Dicamus autem universaliter de figuris que est prima 
et in planis et in solidis Omnis itaque figura plana aut 
rectilinea est aut circularis et rectilinea quidem a 
pluribus continetur lineis circularis autem ab una 
Quoniam autem prius natura in unoquoque genere unum multis 
et simplex compositis prima utique erit planarum figurarum 
circulus Adhuc autem siquidem perfectum est cuius nichil 
est extra accipere eorum que ipsius possibile quemadmodum 
determinatum est prius et recte quidem appositio semper 
circulari autem nequaquam manifestum quia perfecta utique 
erit continens circulum itaque si perfectum prius 
imperfecto equidem propter hec prior utique erit figurarum 
circulus Similiter autem et spera solidorum illa enim 
sola continetur una superficie rectilinee autem pluribus 
sicut enim se habet circulus in planis sic spera in 
solidis Adhuc autem dividentes ad plana et ex planis 
corpora generantes testificari videntur hiis solam enim 
solidorum non dividunt speram tamquam non habentem plures 
superficies quam unam divisio enim ad plana non ut utique 
incidens quis in partes dividet quod totum hoc dividatur 
modo sed ut ad altera specie Quod quidem igitur prima est 
spera solidarum figurarum palam Est autem et secundum 
numerum ordinem assignantibus sic positis 
rationabilissimum circulum quidem secundum unum trigonum 
autem secundum dualitatem quoniam duo recti Si autem 
secundum trigonum unum circulus non erit figura Quoniam 
autem prima quidem figura primi corporis primum autem 
corpus quod in extrema circumferentia spericum utique erit 
quod fertur circulatione Et continuum igitur illi sperico 
enim continuum spericum Similiter autem et que ad medium 
horum que enim a sperico contenta et tacta tota sperica 
necesse est esse que enim deorsum planetarum tangunt eam 
que supra speram Quare sperica utique erit omnis latio 
omnia enim tangunt et continua sunt speris Adhuc autem 
quoniam videtur et supponitur circulariter circumferri 
totum ostensum est autem quia extreme circulationis neque 
vacuum est exterius neque locus necesse et propter has 
spericum esse ipsum Si enim erit rectilineum accidet et 
locum extra esse et corpus et vacuum Circulo versum 


rectilineum nequaquam eidem immorabitur regioni sed ubi 
prius erat corpus nunc non erit et ubi nunc non erit 
iterum erit propter permutationem angulorum Similiter 
autem et utique si qua alia figura fiat non equales habens 
ex medio lineas puta lenticularis aut ovalis in omnibus 
enim accidet et locum extra et vacuum esse lationis 
propter non eandem regionem detinere totum Adhuc autem si 
quidem motuum mensura que celi latio quia est sola 
continua et regularis et sempiterna in unoquoque autem 
mensura quod minimum minimus autem motus qui velocissimus 
velocissimus utique erit omnium motuum celi motus Sed 
adhuc earum que a se ipso ad se ipsum minima est que 
circuli linea secundum minimam autem velocissimus motus 
quare si celum circumfertur et velocissime movetur 
spericum ipsum necesse est esse Sumet autem utique quis et 
ex hiis que circa medium collocatis corporibus hanc fidem 
Si enim aqua quidem est circa terram aer autem circa 
aquam ignis autem circa aerem et superiora corpora 
secundum eandem rationem continua quidem enim non sunt 
tangunt autem hec superficies autem aque sperica est 
quod autem sperico continuum aut motum circa spericum et 
ipsum tale necessarium est esse quare et propter hoc 
manifestum sit quoniam spericum est celum Sed et quod aque 
superficies talis manifestum suppositionem sumentibus quia 
nata est semper fluere aqua in magis concavum concavius 
autem quod centro propinquius Ducantur igitur ex centro 
que ab et que ag et adiungatur in qua bg Ducta igitur 
ad basem ad minor est earum que ex centro profundior 
igitur locus Quare circumfluet aqua donec utique equetur 
Equalis autem hiis que ex centro que ae Itaque necesse 
apud eas que ex centro esse aquam tunc enim quiescet 
Tangens autem eas que ex centro circularis sperica igitur 
aque superficies in qua beg Quod quidem igitur spericus 
est mundus palam ex hiis et quod secundum diligentiam 
tornatus sic ut nichil neque khirocmiton habeat similiter 
neque aliud nichil nobis in oculis apparentium Ex quibus 
enim constitutionem accepit nichil sic possibile 
regularitatem suscipere et diligentiam ut circularis 
corporis natura Manifestum enim quod proportionem habet 
quemadmodum aqua ad terram et plus semper distantia 
elementorum 


Quoniam autem est dupliciter in circulo 
moveri puta ab a hunc quidem ad b hunc autem ad g quod 
quidem igitur non sunt contrarii isti prius dictum est 
Sed si nichil ut contingit neque a casu evenit in 
sempiternis esse celum autem sempiternum et circulatio 
propter quam quidem causam ad alteram fertur sed non ad 
alteram Necesse enim et hoc aut principium esse aut esse 
ipsius principium Forte quidem igitur de quibusdam 
enuntiare aliquid temptare et de omnibus et pretermittere 
nichil forsitan utique videbitur esse signum aut multe 
stultitie aut multe promptitudinis Non tamen iustum quidem 
omnes similiter increpare sed videre oportet causam 
dicendi que est adhuc autem qualiter habens in credendo 
prius humano modo aut firmius Certiores quidem igitur 
necessitates quando quis attigerit tunc gratiam habere 
oportet invenientibus nunc autem quod videtur dicendum Si 
enim natura semper facit contingentium quod optimum est 
autem quemadmodum earum que in rectum lationum que ad 
superiorem locum honorabilior  divinior enim locus qui 


sursum eo qui deorsum  eodem modo et que ad anterius ea 
que ad posterius se habet siquidem et ad dextrum et 
sinistrum quemadmodum dictum est prius et testificatur 
etiam dicta dubitatio quoniam habet prius et posterius hec 
enim causa solvit dubitationem Si enim habet ut contingit 
optime hec utique erit causa dicti optimum enim moveri 
simplicem motum et incessabilem et hunc ad honorabilius 


De motu autem ipsius quia regularis est 
et non irregularis deinceps utique dictis erit 
pertransire Dico autem hoc de primo celo et de prima 
latione in hiis enim que desubtus plures iam lationes 
convenerunt in unum Si enim irregulariter movebitur 
manifestum quod intensio erit et virtus et remissio omnis 
enim irregularis latio et remissionem habet et intensionem 
et virtutem Virtus autem est aut unde fertur aut quo aut 
circa medium puta forte hiis quidem qui secundum naturam 
quo feruntur hiis autem qui preter naturam unde 
proiectis autem eque medium Circulationis autem non est neque unde neque quo 
neque medium neque enim principium neque finis neque 
medium ipsius est simpliciter tempore enim sempiterna et 
longitudine simul ducta et infrangibilis Quare si non 
virtus ipsius lationis neque irregularitas erit 
irregularitas enim fit propter remissionem et intensionem 
Adhuc quoniam omne quod movetur ab aliquo movetur necesse 
irregularitatem fieri motus aut propter movens aut propter 
motum aut propter ambo sive enim movens non eadem virtute 
moveat sive motum alteratur et non permaneat idem sive 
ambo transmutentur nichil prohibet irregulariter moveri 
quod movetur Nichil autem horum possibile circa celum 
fieri quod quidem movetur ostensum est quia primum et 
simplex et ingenitum et incorruptibile et totaliter 
intransmutabile movens autem multo magis irrationabile 
esse tale primum enim primi et simplex simplicis et 
incorruptibile et ingenitum incorruptibilis et ingeniti 
motivum Quoniam igitur quod movetur non transmutatur 
corpus existens neque utique movens transmutabitur 
incorporale existens Quare et lationem impossibile 
irregularem esse Et enim si fiat irregulariter aut tota 
transmutatur et quandoque quidem fit velocior quandoque 
autem tardior iterum aut partes ipsius Partes quidem 
ipsius quod non sunt irregulares manifestum iam enim 
utique facta fuisset distantia astrorum in infinito 
tempore hoc quidem velocius moto hoc autem tardius Non 
videtur autem nichil aliter habens elongationibus Sed 
etiam neque totam accidit transmutari remissio enim 
uniuscuiusque fit propter impotentiam impotentia autem 
preter naturam et enim in animalibus impotentie omnes 
preter naturam sunt puta senectus et detrimentum tota 
enim consistentia animalium forte ex talibus constat que 
differunt propriis locis nulla enim partium ipsius habet 
eam que ipsius regionem Si igitur in primis non est quod 
preter naturam  simplicia enim et immixta et in propria 
regione et nichil ipsis contrarium  neque utique 
impotentia erit quare neque remissio neque intensio si 
enim intensio et remissio Adhuc autem et irrationabile 
infinito tempore potens esse movens et rursus alio infinito 
impotens nichil enim videtur existens infinito tempore 
preter naturam impotentia autem preter naturam neque 


equali tempore preter naturam et secundum naturam neque 
totaliter potens et impotens Necesse autem si remittitur 
motus infinito remitti tempore Sed adhuc neque intendi 
semper aut iterum remitti possibile infinitus enim utique 
erit et indeterminatus motus omnem autem dicimus ex aliquo 
in aliquid esse et determinatum Adhuc autem si quis 
accipiat esse aliquod tempus minimum cuius non contingit 
in minori moveri celum sicut enim neque cytharizare neque 
ire in quocumque tempore possibile sed est uniuscuiusque 
actus determinatum minimum tempus ad non excedere sic 
neque moveri celum in quocumque tempore possibile Si 
igitur hoc verum non utique erit semper intensio lationis 
 si autem non intensio neque remissio similiter enim 
ambo et alterum  siquidem eadem intenditur velocitate aut 
maiori et infinito tempore Relinquitur itaque dicere 
vicissim esse motum ad velocius et tardius hoc autem 
penitus irrationabile et fictioni simile Adhuc autem et 
non latere in hiis rationabilius sensibiliora enim iuxta 
invicem posita Quod quidem igitur et unum et solum est 
celum et istud ingenitum et sempiternum adhuc autem motum 
regulariter in tantum nobis dictum sit 


De vocatis autem astris consequens 
utique erit dicere ex quibus constant et in quibus figuris 
et qui motus eorum Rationabilissimum autem et dictis 
consequens nobis unumquodque astrorum facere ex eodem 
corpore in quo existit lationem habens quoniam dicebamus 
aliquid esse quod circumferri natum est Sicut enim ignea 
dicentes esse propter hoc dicunt quia quod sursum corpus 
ignem esse dicunt ut rationabile existens unumquodque 
constare ex hiis in quibus unumquodque est similiter et 
nos dicimus Calor autem ab ipsis et lumen generatur trito 
aere ab illorum latione Natus est enim motus ignire et 
ligna et lapides et ferrum rationabilius igitur 
propinquius igni propinquius autem aer velut et in latis 
sagittis hee ipse enim igniuntur sic ut liquescant 
plumbee et quoniam igniuntur iste necesse et eum qui in 
circuitu ipsarum aerem hoc ipsum pati Hee quidem ipse 
incalescunt propter in aere ferri qui propter plagam motu 
fit ignis eorum autem que sursum unumquodque in spera 
fertur ut ipsa quidem non igniantur aere autem sub 
circularis corporis spera existente necesse est lata illa 
incalescere et hac maxime cui sol extat infixus propter 
quod approximante ipso et oriente et super nos existente 
generatur calor Quod quidem igitur neque ignea sunt neque 
in igne feruntur tantum nobis dictum sit de ipsis 


Quoniam autem videntur et astra 
translata et totum celum necessarium aut quiescentibus 
utrisque fieri translationem aut motis aut hoc quidem 
quiescente hoc autem moto Utraque quidem igitur quiescere 
impossibile quiescente et terra neque enim utique fierent 
que videntur Terram autem supponatur quiescere 
Relinquitur autem aut utraque moveri aut hoc quidem moveri 
hoc autem quiescere Si quidem igitur ambo movebuntur 
irrationabile easdem velocitates astrorum esse et 
circulorum Unumquodque enim eque velox erit circulo 
secundum quem fertur Videntur enim simul circulis 
consistentia iterum in idem Accidit igitur simul astrum que 
pertransivisse circulum et circulum allatum esse ea que 
ipsius latione pertranseuntem eam que ipsius periferiam 
Non est autem rationabile eandem rationem habere 


velocitates astrorum et magnitudines circulorum Circulos 
quidem enim nichil inconveniens sed necessarium analogice 
habere velocitates magnitudinibus astrorum autem 
unumquodque quod in hiis non valde rationabile sive enim 
ex necessitate maiori circulo latum velocius erit palam 
quia et si transponantur astra in eos qui invicem circulos 
hoc quidem erit velocius hoc autem tardius sic autem non 
utique habebunt proprium motum sed ferentur utique a 
circulis sive a casu contigerit neque sic rationabile ut 
et in omnibus simul circulus quidem sit maior et latio 
velocior eius quod in ipso astri unum quidem enim aut duo 
hunc modum habere nichil inconveniens omnia autem 
similiter fictioni assimilatur Similiter autem et non est 
in hiis que natura quod ut contingit neque ubique et in 
omnibus existens quod a fortuna Sed adhuc iterum si quidem 
circuli manent astra autem moventur eadem et similiter 
erunt irrationabilia accidet enim velocius moveri que 
extra et velocitates esse secundum magnitudines circulorum 
Quoniam quidem igitur neque utraque moveri rationabile 
neque astrum solum relinquitur circulos quidem moveri 
astra autem quiescere et infixa circulis ferri solum enim 
utique sic nullum irrationabile accidit celeriorem enim 
esse maioris circuli velocitatem rationabile eorum que 
circa idem centrum collocatorum sicut enim in aliis 
maius corpus velocius fertur propria latione sic et in 
circularibus maior enim ablatorum ab hiis que ex centro 
maioris circuli decisio itaque rationabiliter in equali 
tempore maior circumferetur circulus Et non divelli celum 
propter hoc accidet et quia ostensum est continuum ens 
totum Adhuc autem quoniam sperica astra quemadmodum et 
alii dicunt et nobis confessum dicere ex illo corpore 
generantibus sperici autem duo motus sunt per se 
volutatio et circumgiratio siquidem igitur moventur astra 
per se ipsa altero utique movebuntur horum sed neutro 
videntur Circumgirata quidem enim utique manerent in eodem 
et non transferrentur loco quod et videtur et omnes 
dicunt Adhuc autem omnia quidem rationabile eodem motu 
moveri solus autem videtur astrorum sol hoc operari oriens 
et occidens et iste non propter ipsum sed propter 
elongationem nostri visus Visus enim distans longe micat 
propter infirmitatem que causa forte et eius quod est 
scintillare videri stellas fixas planetas autem non 
scintillare planete quidem enim prope sunt quare potens 
existens ad ipsos pertingit visus ad manentes autem tremit 
propter longitudinem porrectus longe valde Tremor autem 
ipsius astri facit videri esse motum nichil enim differt 
moveri visum aut quod videtur Sed adhuc quod neque 
volvantur astra manifestum quod enim volvitur verti 
necesse est lune autem semper patens est quod vocatur 
facies Itaque quoniam mota quidem per se ipsa propriis 
moveri motibus rationabile hiis autem non videntur mota 
palam quia non utique movebuntur per se ipsa Ad hec autem 
irrationabile nullum organum ipsis dedisse naturam ad 
motum nichil enim ut contingit facit natura neque de 
animalibus curasse sic autem preciosa despexisse sed 
videtur quemadmodum studiose factum exauferre omnia per que 
contingebat procedere per se ipsa et quia plurimum distant 
ab habentibus organa ad motum Propter quod et 
rationabiliter utique videbitur totum celum spericum 
esse et unumquodque astrorum Ad eum enim quidem qui in 


ipso motum spera figurarum maxime utilis  sic enim utique 
et velocissime movebitur et maxime retinebit sui ipsius 
locum  ad eum autem qui in anterius ineptissima 
nequaquam enim similis motivis per se ipsa nichil enim 
depressum habet neque eminens sicut rectilineum sed 
plurimum distat a figura processivorum corporum Quoniam 
igitur oportet celum quidem moveri eo qui in ipso motu 
alia autem astra non procedere per se ipsa rationabiliter 
utique utrumque erit spericum sic enim utique maxime hoc 
quidem movebitur hoc autem quiescet 


Manifestum autem ex hiis quoniam et 
dicere fieri latorum armoniam tamquam consonantibus factis 
sonis leviter quidem dictum est et superflue a dicentibus 
non etiam sic habet veritas Videtur autem quibusdam 
necessarium esse tantis latis corporibus fieri sonum 
quoniam et hiis que apud nos neque moles habentibus equales 
neque simili velocitate latis solis et lune Adhuc autem 
tantorum multitudinem astrorum et magnitudinem latorum 
velocitate tali latione impossibile non fieri sonum 
difficilem quendam magnitudine Supponentes autem hec et 
velocitates ex elongationibus habere consonantiarum 
rationes armonicam dicunt fieri vocem latorum in circuitu 
astrorum Quoniam autem irrationabile videtur non coaudire 
nos vocem hanc causam huius dicunt esse genitis confestim 
existere sonum quare non permanifestum esse ad contrarium 
silentium ad invicem enim vocis et silentii esse 
diiudicationem Itaque quemadmodum eris malleatoribus 
propter consuetudinem nichil videtur differre et hominibus 
idem accidere Hec autem quemadmodum dictum est prius 
allicienter quidem dicuntur et musice impossibile autem 
hunc habere modum Non enim solum nichil audire 
inconveniens de quo solvendi assumunt causam sed et 
nichil pati sine sensu Excellentes enim soni destruunt 
etiam inanimatorum corporum moles puta qui tonitrui 
dissipat lapides et durabiliora corporum Tantis autem 
latis et sono pertranseunte ad eam que fertur magnitudinem 
multo magis necessarium pertingere huc et valitudinem 
intolerabilem esse violentie Sed rationabiliter neque 
audimus neque patientia videntur corpora violentam nullam 
passionem propter non sonare Simul autem erit et causa 
horum manifesta et testimonium dictorum nobis sermonum quod 
sunt veri Dubitatum enim et faciens Pytagoricos dicere 
fieri simphoniam latorum nobis erit argumentum Quecumque 
quidem enim secundum se ipsa feruntur faciunt sonum et 
plagam quecumque autem in lato infixa sunt aut existunt 
quemadmodum in navi partes non possibile est sonare neque 
rursus navis si feratur in fluvio quamvis eisdem 
rationibus utique habebit dicere quod inconveniens si non 
qui fertur malus et puppis facit sonum multum tante navis 
aut iterum ipsa navis mota Quod autem in non lato fertur 
facit sonum in lato autem continue et non facienti plagam 
impossibile sonare Quare hic dicendum quod siquidem 
ferebantur corpora horum sive in aeris multitudine expansa 
per totum sive ignis quemadmodum omnes necessarium facere 
supernaturalem magnitudine sonum Hoc autem facto et huc 
pertingere et perimere Itaque quoniam non videtur hoc 
accidens neque utique animata neque violenta feretur 
latione nullum ipsorum velut futurum providente natura 
quoniam non hoc modo se habente motu nichil utique erit 
circa hunc locum similiter habens Quod quidem igitur 


sperica sunt astra et quod non moventur per se ipsa dictum 
est 


De ordine autem ipsorum quo quidem 
modo singula ponuntur in hec quidem esse priora hec autem 
posteriora et quomodo se habent ad invicem elongationibus 
ex hiis que circa astrologiam consideretur dicitur enim 
sufficienter Accidit autem secundum rationem fieri 
uniuscuiusque motus elongationibus propter hos quidem esse 
velociores hos autem tardiores Quoniam enim supponitur 
extremam celi circulationem simplicem esse et 
velocissimam aliorum autem tardiores et plures  
unumquodque enim contrafertur celo secundum sui ipsius 
circulum  rationabile iam propinquissimo quidem simplici 
et prime circulationi in plurimo tempore pertransire sui 
ipsius circulum maxime autem distanti in minimo aliorum 
autem propinquius semper in pluri distantius autem in 
minori propinquissimo enim maxime prevalet distanti autem 
maxime omnium minime propter distantiam intermedia autem 
secundum rationem iam distantie sicut etiam ostendunt 
mathematici 


Figuram autem uniuscuiusque astrorum 
spericam maxime utique quis rationabiliter existimabit 
Quoniam enim ostensum est quia non nata sunt moveri per se 
ipsa natura autem nichil irrationabiliter neque frustra 
facit palam quia et figuram talem dedit immobilibus que 
minime est motiva minime autem motiva spera propter nullum 
habere organum ad motum Palam quia sperica utique erunt 
mole Adhuc autem similiter quidem omnia et unum luna 
autem ostenditur per ea que circa visum quoniam sperica 
Non enim utique fieret crescens et deficiens plurimum 
quidem lunularis aut amphicirtos semel autem dikhotomos 
Et iterum per astrologica quia non utique essent solis 
eclipses lunulares Itaque siquidem unum tale palam quia 
et alia utique erunt sperica 


Duabus autem dubitationibus entibus 
de quibus merito utique quilibet dubitabit temptandum 
dicere quod videtur dignum esse reputantes promptitudinem 
magis imputari verecundie quam audacie si quis propter 
philosophiam sitire et parvas sufficientias diligit de 
quibus maximas habemus dubitationes Adhuc autem multis 
existentibus talibus non minime mirabile propter quam 
quidem causam non semper plus distantia a prima latione 
moventur pluribus motibus sed intermedia plurimis 
Rationabile enim utique videbitur esse primo corpore una 
lato latione propinquissimum minimis moveri motibus puta 
duobus habitum autem tribus aut aliquo alio tali ordine 
Nunc autem accidit contrarium paucioribus enim sol et luna 
moventur motibus quam erraticorum astrorum quedam 
quamvis longius a medio et propinquius primo corpori sint 
ipsis Palam autem hoc de quibusdam etiam visu factum est 
lunam enim vidimus dikhotomam quidem existentem 
subintrantem autem astrorum Martem et occultatum quidem 
secundum nigrum ipsius exeuntem autem secundum clarum et 
lucidum Similiter autem et de aliis astris dicunt qui 
dudum observaverunt ex pluribus annis Egyptii et 
Babilonii a quibus multas credulitates habemus de 
unoquoque astrorum Et hoc itaque merito dubitabit utique 
aliquis et propter quam causam in prima quidem latione 
tanta est astrorum multitudo ut arismeticorum esse videatur 
omnis ordo in aliis autem unum solum singulare duo autem 


aut plura non videntur in eadem infixa latione 
De hiis quidem igitur querere bene se habet et ad eam que 
ad plus intelligentiam et quidem modicas habentes causas 
et tanta elongatione distantes ab hiis que circa ipsa 
accidentibus tamen ex hiis contemplantibus nichil 
irrationabile utique videbitur esse quod nunc dubitatur 
Sed nos ut de corporibus ipsis solis et solitariis ordinem 
quidem habentibus inanimatis autem omnino perquirimus 
oportet autem tamquam participantibus existimare actione et 
vita sic enim nichil videtur preter rationem esse 
accidens Videtur autem optime quidem habenti existere quod 
bene sine actione propinquissimo autem per paucam et unam 
hiis autem qui longius per plures quemadmodum in corpore 
hoc quidem neque exercitatum bene habere hoc autem modicum 
deambulans hoc autem et cursu indiget et lucta et pugna 
iterum autem alteri neque quantumcumque laboranti hoc 
utique adhuc existet bonum sed alterum aliquid Est autem 
dirigere difficile aut multa aut multociens puta miricis 
astragalos khios iacere difficile sed unum aut duo facile 
Et iterum quando hoc quidem indiguerit huius gratia 
operari hoc autem alterius et hoc alterius in uno quidem 
aut duobus facile adipisci quanto autem utique per plura 
difficilius Propter quod oportet putare et astrorum 
actionem esse talem qualis quidem animalium et plantarum 
Et enim hic hominis plurime operationes multorum enim 
eorum que bene possunt adipisci ut et multa operetur et 
aliorum gratia Quod autem ut optime habens nichil indiget 
actione est enim ipsum quod cuius gratia actio autem 
semper est in duobus cum et cuius gratia sit et quod huius 
gratia Aliorum autem animalium pauciores plantarum autem 
parva quedam et una forte Aut enim unum aliquid est quo 
sortietur utique quemadmodum et homo aut et multa omnia 
previa sunt ad optimum Hoc quidem igitur habet et 
participat optimo hoc autem attingit prope per paucos 
motus hoc autem per multos hoc autem neque percipit sed 
sufficiens ad prope extremo venire puta si sanitas finis 
hoc quidem utique semper sanum est hoc quidem extenuatum 
hoc autem currens et extenuatum hoc autem et aliud aliquid 
operans currendi gratia quare plures motus alterum autem 
non potest ad sanari pervenire sed ad currere solum aut 
extenuari et horum alterum finis ipsis Maxime quidem enim 
illo sortiri fine optimum omnibus si autem non semper 
melius erit quanto utique propinquius sit optimo Et 
propter hoc terra quidem totaliter non movetur propinqua 
autem paucis motibus non enim attingunt ad extremum sed 
usquequo possunt sortiri divinissimo principio Primum 
autem celum confestim sortitur per unum motum que autem in 
medio primi et extremorum attingunt quidem per plures 
autem attingunt motus 
De dubitatione autem quia secundum primam quidem unam 
existentem lationem magna multitudo constat astrorum 
aliorum autem sigillatim unumquodque accepit proprios 
motus propter unum quidem utique quis primum 
rationabiliter existimabit hoc existere intelligere enim 
oportet vite et principii uniuscuiusque multam excellentiam 
esse prime ad alias erit autem utique accidens secundum 
rationem Prima quidem enim una ens multa movet corporum 
divinorum multe autem entes unum solum unaqueque 
errantium enim unum quodcumque pluribus fertur lationibus 
Sic quidem igitur adequat natura et facit ordinem uni 


quidem lationi multa tribuens corpora uni autem corpori 
multas lationes Et adhuc propter hoc quidem unum habent 
corpus alie lationes quia multa corpora movent que prime 
ultime et unum astrum habentis in multis enim speris 
ultima spera infixa fertur unaqueque autem spera corpus 
existit ens Illius quidem igitur commune erit opus hec 
quidem enim singularis propria per naturam latio hec autem 
velut apponitur omnis autem finiti corporis ad finitum 
virtus est Sed de circulari quidem motu latis astris 
dictum est qualia quedam secundum substantiam sunt et 
secundum figuram et de latione et ordine ipsorum 


Reliquum autem de terra dicere ubi 
existat posita et utrum quiescentium est aut motorum et de 
figura ipsius De positione quidem igitur non eandem omnes 
habent opinionem sed pluribus in medio poni dicentibus 
quicumque totum celum finitum esse aiunt contrarie qui 
circa Ytaliam vocati Pitagorici dicunt In medio quidem 
enim ignem esse inquiunt terram autem unum astrorum 
existentem circulariter latam circa medium noctem et diem 
facere Adhuc autem oppositam aliam huic astruunt terram 
quam antixtona nomine vocant non ad apparentia rationes et 
causas querentes sed ad quasdam rationes et opiniones 
ipsorum apparentia attrahentes et temptantes adornare 
Multis autem utique et alteris simul videbitur non oportere 
terre medii regionem assignare credibile non ex 
apparentibus considerantibus sed magis ex rationibus 
Honorabilissimo enim putant convenire honorabilissimam 
existere regionem esse autem ignem terra quidem 
honorabiliorem terminum autem intermediis extremum autem 
et medium terminos Quare ex hiis recogitantes non putant 
in medio spere poni ipsam sed magis ignem Adhuc autem 
Pytagorici quidem propter maxime convenire servari 
principalissimum totius  medium autem esse tale  Iovis 
carcerem nominant hanc habentem regionem ignem tamquam 
medium simpliciter sit dictum et quod magnitudinis medium 
et rei existens medium et nature quamvis quemadmodum in 
animalibus non idem animalis et corporis medium sic 
existimandum magis et circa totum celum Propter hanc 
quidem igitur causam nichil eos oportet timere circa totum 
neque adducere carcerem ad centrum sed illud querere 
medium quale quid et ubi aptum natum est Illud quidem enim 
principium quod medium et honorabile loci autem medium 
assimulatur ultimo magis quam principio quod quidem enim 
determinatum medium quod autem determinans finis 
Honorabilius autem continens et finis quam finitum hoc 
quidem enim materia hoc autem substantia consistentie est 
De loco quidem igitur terre hanc habent quidam opinionem 
similiter autem et de mansione et motu non enim eodem modo 
omnes suspicantur sed quicumque quidem neque in medio poni 
aiunt ipsam moveri in circuitu circa medium non solum 
autem hanc sed et antixtona quemadmodum diximus prius 
Quibusdam autem videtur et plura corpora talia contingere 
ferri circa medium nobis immanifesta propter 
superpositionem terre Propter quod et lune eclipses plures 
quam solis fieri inquiunt latorum enim unumquodque 
occultare ipsam sed non solum terram Quoniam enim non est 
terra centrum sed distat per emisperium ipsius totum 
nichil prohibere putant apparentia accidere similiter non 
habitantibus nobis in centro quemadmodum et si in medio 
esset terra nichil enim neque nunc facere manifestum per 


medietatem distans ab hiis que dyametri Quidam autem et 
positam in centro dicunt ipsam revolvi et moveri circa eum 
qui semper statutum polum quemadmodum in Thimeo scriptum 
est 
Similiter autem et de figura dubitatur hiis quidem enim 
videtur esse sperica hiis autem lata et figura timpanilis 
faciunt autem argumentum quia occidens et oriens sol 
rectam et non circularem occultationem videtur faciens a 
terra tamquam oportunum siquidem esset sperica 
circularem fieri abscisionem non attendentes elongationem 
solis ad terram et rotunditatis magnitudinem quomodo in 
apparentibus parvis circulis recta videtur a longe Propter 
hanc quidem igitur fantasiam nichil ipsos discredere 
oportet non rotundam molem esse terre Sed adhuc apponunt 
et dicunt propter quietem necessarium figuram hanc habere 
ipsam Et enim de motu et mansione dicti modi multi 
existunt Hesitare quidem igitur omnibus necessarium 
supervenire forsitan enim irrationabilioris mentis non 
mirari quomodo quandoque parva particula terre quidem si 
elevata dimittatur fertur et manere non vult et plus 
semper velocius totam autem terram si quis dimittat cum 
elevaverit non utique feretur Nunc autem quiescere tantam 
gravitatem Sed adhuc utique si quis latis particulis 
ipsius ante cadere amoveat terram ferentur deorsum nullo 
resistente Quare stupere quidem merito factum est 
philosofima omnibus solutiones autem de hoc non magis 
inconvenientes esse videri dubitatione mirabitur utique 
aliquis Hii quidem enim propter hec infinitum quod deorsum 
terre esse aiunt quemadmodum Xenofanes Kolofonius ut non 
negotientur querentes causam propter quod et Empedocles 
sic obstupuit dicens siquidem infinite terre 
profunditates et immensus ether quod per multorum orum 
linguam dicta vane effusa sunt modicum totius 
intelligentium Hii autem in aqua poni hunc enim 
antiquissimum suscepimus sermonem quem aiunt dicere Thalem 
Milesium tamquam propter natationem esse manentem 
quemadmodum lignum vel aliquid tale alterum  etenim horum 
in aere quidem nichil natum est manere sed in aqua  
tamquam non eadem ratione existente de terra et aqua 
sustinente terram neque enim aqua nata est manere elevata 
sed in aliquo est Adhuc autem quemadmodum aer aqua 
levior et terra aqua quare quomodo possibile est levius 
magis deorsum poni graviori secundum naturam Adhuc autem 
siquidem tota nata est manere in aqua palam quia et 
particularum unaqueque ipsius nunc autem non videtur hoc 
factum sed quelibet particula fertur in fundum et velocius 
maior Sed videntur usque ad aliquid querere sed non usque 
quidem ubi possibile dubitationis Omnibus enim nobis hoc 
consuetum non ad rem fieri questionem sed ad contraria 
dicentem et enim ipse in se ipso querit usquequo utique 
ubi non amplius habeat contradicere ipse sibi ipsi Propter 
quod oportet quesiturum bene instativum esse per proprias 
instantias generi hoc autem est ex omnes considerasse 
differentias Anaximenes autem et Anaxagoras et Democritus 
latitudinem causam esse dicunt manendi ipsam non enim 
dividere sed superequitare aerem qui desubtus quod 
videntur fictionem habentia corporum facere hec enim et ad 
ventos habent difficile mobiliter propter resistentiam Hoc 
ipsum utique facere in latitudine terram ad suppositum 
aerem non habentem autem quo transferatur locum 


sufficiens multo eo quod deorsum quiescere quemadmodum in 
clepsedris aqua Quod autem possit multam gravitatem ferre 
comprehensus et manens aer argumenta multa dicunt Primum 
quidem si non lata figura terre est propter hoc quidem non 
utique quiescet quamvis mansionis non latitudo causa ex 
quibus dicunt sed magnitudo magis propter coartationem 
enim non habens transitum aer manet propter multitudinem 
multus autem est aer propter a magnitudine multa 
comprehendi terre Quare hoc quidem existet et si sperica 
quidem sit terra tanta autem secundum magnitudinem manet 
enim secundum illorum rationem Totaliter autem ad sic 
dicentes de motu non de parte est dubitatio sed de toto 
quodam et omni A principio enim determinandum utrum est 
aliquis corporibus natura motus aut nullus et utrum natura 
quidem non est violentia autem est Quoniam autem de 
hiis determinatum est prius quecumque secundum eam que 
aderat virtutem habuimus utendum ut existentibus Si enim 
nullus naturalis motus est ipsorum neque violentus erit 
si autem non est neque natura neque vi totaliter nichil 
movebitur de hiis enim quia necessarium accidere 
determinatum est prius et ad hec quia neque quiescere 
contingit sicut quidem enim motus existit aut violentia 
aut natura sic et quies Sed adhuc si quidem est motus 
secundum naturam non utique violenta erit latio solum 
neque quies quare si violentia nunc terra manet et venit 
ad medium lata propter circumgirationem omnes enim causam 
hanc dicunt ex hiis que in liquidis et circa aerem 
accidentibus in hiis enim semper feruntur maiora et 
graviora ad medium girationis Propter quod utique et 
terram omnes quotquot celum generant ad medium venire 
dicunt Quoniam autem manet querunt causam et dicunt hii 
quidem hoc modo quoniam latitudo et magnitudo ipsius causa 
hii autem quemadmodum Empedocles celi lationem 
circumpositam et velocius latam terre lationem prohibere 
quemadmodum aqua in chiatis et enim hec in circuitu chiato 
lato multotiens ad inferius eris facta tamen non fertur 
deorsum nata ferri deorsum propter eandem causam quamvis 
neque giratione prohibente neque latitudine sed 
superveniente aere alicubi feretur Ad medium quidem enim 
si violentia et manet violentia secundum naturam autem 
necessarium esse aliquam ipsius lationem Hec igitur utrum 
sursum aut deorsum aut alicubi est Esse quidem enim 
quandam necessarium Si autem nichil magis deorsum quam 
sursum aer autem qui sursum non prohibeat eam que sursum 
lationem neque utique qui sub terra prohibebit eam que 
deorsum eadem enim eorundem necessarium esse causas 
eisdem Adhuc autem ad Empedoclem utique illud quis dicet 
quando enim elementa distabant seorsum a lite que causa 
terre mansionis erat Non enim utique et tunc causabitur 
girationem Inconveniens autem et non conferre quia prius 
quidem propter girationem ferebantur partes terre ad 
medium nunc autem utique propter quam causam omnia 
gravitatem habentia feruntur ad ipsam Non enim giratio 
propinquat ad nos Adhuc autem et ignis sursum fertur 
propter quam causam Non enim propter girationem Si autem 
hic ferri alicubi natus est palam quia et terram 
existimandum Sed adhuc neque giratione grave et leve 
determinatum est sed prius existentibus gravibus et 
levibus hec quidem ad medium veniunt hec autem sursum 
conantur propter motum Erat igitur et ante fieri 


girationem grave et leve que quodam determinata erant et 
aliqualiter apta nata erant ferri aut alicubi infinito 
enim ente impossibile est esse sursum aut deorsum 
determinata autem sunt hiis grave et leve Plurimi quidem 
igitur circa causas has detriti sunt sunt autem quidam qui 
propter similitudinem dicunt ipsam manere sicut antiquorum 
Anaximandros magis quidem enim nichil sursum aut deorsum 
aut in plagas ferri convenit quod in medio collocatum et 
similiter ad extrema se habens simul autem impossibile ad 
contrarium facere motum quare ex necessitate manere Hoc 
autem dicitur persuasibiliter quidem non vere autem 
secundum enim hanc rationem necessarium omne quodcumque 
ponatur in medio manere quare et ignis quiescet quod enim 
dictum est non proprium in terra Sed et non necessarium 
Non enim solum videtur manens sed et lata ad medium ubi 
enim quecumque fertur particula ipsius necesse ferri et 
totam ubi autem fertur secundum naturam et manet ibi 
secundum naturam Non igitur propter similiter se habere ad 
extrema hoc quidem enim omnibus commune ferri autem ad 
medium proprium terre Inconveniens autem et hoc quidem 
querere propter quid manet terra in medio ignis autem non 
querere propter quid in extremo Si quidem enim et illi 
natura locus extremus palam quia necessarium esse quendam 
et terre natura locum si autem non huic iste locus sed 
propter necessitatem manet eam que similitudinis  
quemadmodum qui de trikhos sermo fortiter quidem similiter 
autem undique tense quoniam non discerpetur et esuriente 
et sitiente valde quidem similiter autem et ab esibilibus 
et potabilibus equaliter distante et enim hunc quiescere 
necessarium  querendum ipsis de ignis mansione in 
extremis Mirabile autem et de mansione quidem querere 
de latione autem ipsorum non querere propter quam causam 
hoc quidem sursum fertur hoc autem deorsum ad medium nullo 
impediente Sed adhuc neque verum quod dicitur Secundum 
accidens tamen hoc verum quod necessarium manere in medio 
omne cui nichil magis huc quam illuc moveri convenit Sed 
propter hanc rationem non manet sed movebitur non tamen 
totum sed discerptum eadem enim congruit ratio et in igne 
necesse enim posito manere similiter quemadmodum terram 
similiter enim habebit ad signorum extremorum quodcumque 
sed tamen feretur a medio quemadmodum et videtur latus si 
non aliquid prohibeat ad extremum verumptamen non totum 
ad unum signum  hoc enim necessarium solum accidere ex 
ratione ea que de similitudine  sed proportionata 
particula ad proportionatum extremi dico autem puta quarta 
pars ad quartam continentis partem neque enim punctum 
corporum est Quemadmodum autem et si ex magno conveniat 
dempsatum in minorem locum sic utique ex parvo in maiorem 
rarius factum quare utique et terra hoc modo moveretur a 
medio propter similitudinis rationem si non natura terre 
iste locus esset Quecumque quidem igitur existunt de 
figura ipsius suspicata et de locis et mansione et motu 
fere hec sunt 


Nos autem dicamus primum utrum habet 
motum aut manet quemadmodum enim diximus hii quidem ipsam 
unum astrorum esse faciunt hii autem in medio ponentes 
revolvi et moveri dicunt circa medium polum Quod autem est 
impossibile palam sumentibus principium quod siquidem 
fertur sive extra medium ens sive in medio necessarium 
ipsam vi moveri hoc motu non enim ipsius terre est motus 


et enim utique particularum unaqueque hanc haberet 
lationem nunc autem in rectum omnia feruntur ad medium 
Propter quod non possibile sempiternum esse violentum 
existentem et preter naturam mundi autem ordo sempiternus 
Adhuc omnia lata latione circulari hesitantia videntur et 
mota pluribus una latione preter primam quare et terram 
necessarium sive circa medium sive in medio posita fertur 
duabus moveri lationibus Si autem hoc acciderit 
necessarium fieri mutationes et versiones fixorum astrorum 
hoc autem non videtur factum sed semper hec secundum eadem 
oriuntur et occidunt loca ipsius Adhuc autem latio partium 
et totius ipsius secundum naturam ad medium totius est Hoc 
enim utique si existat posita nunc in centro dubitabit 
utique aliquis quoniam idem duorum est medium ad utrum 
feruntur gravitatem habentia et partes terre secundum 
naturam utrum quia totius est medium aut quia terre 
Necesse itaque ad id quod totius et enim levia et ignis in 
contrarium lata gravibus ad extremum loci continentis 
medium Accidit autem idem medium esse terre et totius 
fertur enim et ad id quod terre medium sed secundum 
accidens secundum quod medium habet in totius medio 
Quoniam autem fertur et ad terre medium signum quia lata 
gravia ad hanc non iuxta invicem feruntur sed ad similes 
angulos quare ad unum medium feruntur et quod terre 
Manifestum igitur quia necesse in medio esse terram et 
immobilem propter dictas causas et quia vi proiecta sursum 
gravia secundum regulam iterum feruntur in eundem et si in 
infinitum virtus proiciat Quod quidem igitur neque movetur 
neque extra medium ponitur manifestum ex hiis Ad hec 
autem palam ex dictis causa mansionis Si enim natura nata 
est ferri ex omni parte ad medium quemadmodum videtur et 
ignis a medio iterum ad extremum impossibile latam esse 
quamcumque particulam ipsius a medio non vim passam una 
enim latio unius et simplex simplicis sed non contrarie 
que autem a medio ei que ad medium contraria Si igitur 
quamcumque partem impossibile latam esse a medio 
manifestum quia et totam adhuc impossibilius ad quod enim 
pars nata est ferri et totum illuc natum est Itaque 
siquidem impossibile moveri necessarium utique erit ipsam 
manere in medio Testificantur autem hiis et a mathematicis 
dicta circa astrologiam apparentia enim accidunt 
translatis figuris quibus determinatus est astrorum ordo 
tamquam in medio posita terra De loco quidem igitur et 
mansione et motu quem modum habet tanta dicta sint de 
ipsa Figuram autem habere spericam necessarium est ipsam 
Unaqueque enim particularum gravitatem habet ad medium et 
minor a maiori pulsa non potest intumescere sed comprimi 
magis et consentire alteram alteri quousque utique veniant 
ad medium Oportet autem intelligere quod dicitur 
quemadmodum utique si facta secundum modum quem et 
phisiologorum dicunt aliqui factum esse Verumptamen illi 
quidem violentiam causam ponunt eius que deorsum lationis 
melius autem ponere verum et dicere hoc accidere propter 
secundum naturam habere ferri gravitatem habens ad medium 
In potentia igitur existente gravi disgregata ferebantur 
similiter ex omni parte ad medium Sive igitur similiter ab 
extremis divise partes conveniant ad medium sive aliter 
habentia facient idem Quod quidem igitur similiter 
undecumque ab extremis latum ad medium necessarium similem 
fieri undique molem manifestum equali enim undique 


apposito equaliter necesse distare a medio extremum hec 
autem figura spera est Nichil autem differet ad rationem 
neque si non ex omni parte similiter convenient ad medium 
partes ipsius plus enim semper quod pre ipso minus 
propellere necessarium usque ad medium inclinationem 
habentibus ambobus et graviori propellente usque ad hoc 
minus grave Quod enim utique quis dubitabit eandem habet 
hiis solutionem si enim existente in medio et sperica 
terra multo maior gravitas apponatur ad alterum 
emisperium non idem erit medium totius et terre quare aut 
non manet in medio aut siquidem quiescet etiam non 
medium habens aut nata est moveri nunc Quod quidem igitur 
dubitatur hoc est videre autem non difficile modicum 
intendentes et dividentes qualiter dignificamus quamcumque 
magnitudinem ferri ad medium gravitatem habentem Palam 
enim quod non usquequo tangat centrum extremum sed oportet 
prevalere quod plus donec utique sumat sui ipsius medio 
medium usque ad hoc enim habet inclinationem Nichil 
igitur differt hoc dicere in bolo et parte contingente aut 
in tota terra non enim propter parvitatem aut magnitudinem 
dictum est accidens sed de omni inclinationem habente ad 
medium Itaque sive tota ab aliqua parte ferebatur sive 
secundum partem necessarium usque ad hoc ferri donec 
utique undecumque similiter sumat medium adequatis 
minoribus a maioribus propulsione inclinationis Sive 
igitur facta est hoc necessarium factam esse modo quare 
manifestum quia sperica generatio ipsius sive ingenita 
semper manens eodem modo habet quo et genita utique primum 
facta est Secundum hanc itaque rationem necessarium esse 
figuram spericam ipsius et quia omnia feruntur gravia ad 
similes angulos sed non iuxta invicem hoc autem aptum 
natum est ad natura spericum Aut igitur est sperica aut 
natura sperica Oportet autem unumquodque dicere tale quod 
natura vult esse et existere sed non quod vi et preter 
naturam Adhuc autem et per apparentia secundum sensum 
neque enim utique lune eclipses tale haberent decisiones 
nunc enim in hiis que secundum mensem figurationibus omnes 
accipit differentias et enim recta fit et amphicirtos et 
concava circa eclipses autem semper gibbosam habet 
determinantem lineam Itaque quoniam quidem eclipsatur 
propter terre interpositionem terre utique erit rotunditas 
figure causa sperica existens Adhuc autem per astrorum 
apparentiam non solum manifestum quia rotunda sed et 
magnitudo non existens magna modica enim facta 
translatione nobis ad meridiem et articum manifeste alter 
fit orizon circulus ita ut que super caput astra magnam 
habeant transmutationem et non eadem videantur ad articum 
et meridiem transmutantibus quedam enim in Egypto quidem 
stelle videntur et circa Cyprum in hiis autem que ad 
articum regionibus non videntur et que semper in hiis que 
ad articum apparent astrorum in illis locis occultantur 
Quare non solum ex hiis palam rotundam esse figuram terre 
sed etiam spere non magne non enim utique sic velociter 
palam faceret translatis ita modicum Propter quod 
existimantes coaptare eum qui circa Eracleas columpnas 
locum ei qui circa Indicum et hoc modo esse mare unum non 
valde suspicari incredibilia videri dicunt autem 
argumentantes et elephantibus quoniam circa utraque loca 
novissima existentia genus est ipsorum velut novissimis 
propter convenire ad invicem hoc passis Et mathematicorum 


quicumque magnitudinem ratiocinari attemptant rotunditatis 
ad quadraginta dicunt esse miriades stadiorum ex quibus 
argumentantibus non solum spericam molem necessarium esse 
terre sed et non magnam ad aliorum astrorum magnitudinem 




De primo quidem igitur celo et 
partibus adhuc autem de in ipso latis astris ex quibus 
constant et qualia quedam natura sunt ad hec autem quoniam 
ingenita et incorruptibilia pertransivimus prius Quoniam 
autem eorum que natura dicuntur hec quidem sunt substantie 
hec autem operationes et passiones horum  dico autem 
substantias quidem simplicia corpora puta ignem terram et 
coelementata hiis et quecumque ex hiis puta etiam totum 
celum et partes eius et iterum animalia et plantas et 
partes horum passiones autem et opera motus horum 
uniuscuiusque et aliorum quorumcumque sunt causa ista 
elementa secundum virtutem ipsorum adhuc autem 
alterationes et in invicem transmutationes  manifestum 
quia de natura hystorie plurimam accidit de corporibus 
esse omnes enim naturales substantie aut corpora aut cum 
corporibus generantur et magnitudinibus Hoc autem palam ex 
eo quod determinatum est que sunt natura et ex per singula 
contemplatione 
De primo quidem igitur elementorum dictum est et quale quid 
secundum naturam et quoniam incorruptibile et ingenitum 
reliquum autem de duobus dire Simul autem accidet de hiis 
dicentibus et de generatione et corruptione inquirere 
generatio enim aut quod preter omne non est aut solum in 
hiis elementis et hiis que ex hiis est Ipsum autem primum 
hoc forte considerandum utrum est aut non est 
Prius quidem igitur philosofantes de veritate et ad quos 
dicimus nos nunc sermones et ad invicem diversificati sunt 
Hii quidem enim ipsorum totas auferebant generationem et 
corruptionem nichil enim neque fieri aiunt neque corrumpi 
entium sed solum videri nobis puta qui circa Mellissum 
et Parmenidem quos et si alia dicunt bene sed non 
phisice oportet putare dicere esse enim quedam entium 
ingenita et totaliter immobilia magis est alterius et 
prioris quam physice considerationis Illi autem propter 
nichil quidem aliud preter sensibilium substantiam 
suspicari esse tales autem quasdam intelligere primi 
naturas siquidem erit aliqua cognitio aut scientia sic 
transtulerunt ad hec per eas que inde rationes Alteri 
autem quidam velut studiose factum contrariam hiis habebant 
opinionem Sunt enim quidam qui aiunt nullam ingenitam esse 
rerum sed omnia generari genita autem hec quidem 
incorruptibilia permanere hec autem iterum corrumpi maxime 
quidem qui circa Esyodum deinde et aliorum primi 
phisiologizantes Hii quidem omnia alia aiunt generari et 
fluere esse autem fixe nichil unum autem quoddam solum 
subsistere ex quo hec omnia transformari nata sunt quod 
quidem videntur dicere alii multi et Eraclitus Ephesius 
Sunt autem quidam qui et omne corpus generabile faciunt 
componentes et resolventes ad superficies et ex 
superficiebus 
De aliis quidem igitur alter sit sermo dicentibus autem 
hoc modo et omnia corpora constituentibus ex superficiebus 
quecumque quidem alia accidit dicere contraria disciplinis 
promptum videre et quidem iustum aut non movere aut 


credibilioribus ipsa rationibus movere quam suspiciones 
Deinde palam quia eiusdem rationis est solida quidem ex 
superficiebus componi superficies autem ex lineis has 
autem ex punctis sic autem habentibus non necesse linee 
partem lineam esse de hiis autem consideratum est prius in 
hiis qui de motu sermonibus quia non sunt indivisibiles 
longitudines 
Quecumque autem de naturalibus corporibus impossibilia 
accidit dicere facientibus indivisibiles lineas ad modicum 
consideremus et nunc Impossibilia enim in illis accidentia 
et naturalibus consequentur que autem in hiis in illis non 
omnia propter hec quidem ex ablatione dici mathematica 
phisica autem ex appositione Multa autem sunt que 
indivisibilibus non possibile existere naturalibus autem 
necessarium Puta si quid est indivisibile in indivisibili 
enim divisibile impossibile est existere passiones autem 
divisibiles omnes dupliciter aut enim secundum speciem aut 
secundum accidens secundum speciem quidem puta coloris 
album aut nigrum secundum accidens autem si cui existant 
sit divisibile quare quecumque simplicia passionum omnia 
sunt divisibilia hoc modo Propter quod impossibile in 
talibus considerandum Si itaque impossibilium est utroque 
nullam habente gravitatem ambo habere gravitatem 
sensibilia autem corpora omnia aut quedam gravitatem 
habent puta terra et aqua ut et utique ipsi dicent si 
quidem punctum nullam habet gravitatem palam quia neque 
linee si autem non hee neque superficies quare neque 
corporum nullum 
Sed et quod punctum non possibile gravitatem habere 
manifestum Grave enim omne et gravius et leve levius 
contingit aliquo esse Gravius autem aut levius forte 
non necesse grave aut leve esse quemadmodum enim magnum 
maius maius autem non semper magnum multa enim sunt que 
parva entia simpliciter tamen maiora aliis sunt Si itaque 
quodcumque grave ens gravius sit necesse gravitate maius 
esse et grave omne divisibile utique erit Punctum autem 
indivisibile supponitur Adhuc si grave quidem spissum 
leve autem rarum est autem spissum a raro differens eo 
quod in equali mole plura existant si igitur est punctum 
grave et leve est et si densum et rarum Sed quod quidem 
spissum et divisibile punctum autem indivisibile Si autem 
omne grave molle aut durum necesse est esse facile ex hiis 
impossibile aliquod deducere Molle quidem enim quod in se 
ipsum cedens quod autem cedens divisibile 
Sed adhuc neque ex non habentibus gravitatem erit gravitas 
In quantis enim accidet hoc et in quantis non sic 
determinabunt non volentes fingere Et si omnis gravitas 
maior gravitate gravitati accidet et unumquodque 
impartibilium gravitatem habere si enim quatuor puncta 
gravitatem habent quod autem ex pluribus fuerit eodem 
gravi ente gravius quod autem gravi gravius necesse grave 
esse quemadmodum albo albius album quare maius uno puncto 
gravius erit ablato equali quare et unum punctum 
gravitatem habebit 
Adhuc si quidem superficies solum secundum lineam contingit 
componi inconveniens quemadmodum enim et linea ad lineam 
utroque modo componitur et secundum longitudinem et 
secundum latitudinem oportet et superficiem superficiei 
eodem modo Linea autem potest linee componi secundum 
lineam superpositam non solum appositam Sed et si quidem 


et secundum latitudinem contingit componi erit aliquod 
corpus quod neque elementum neque ex elementis compositum 
ex sic compositis superficiebus Adhuc si quidem 
multitudine graviora corpora superficierum quemadmodum in 
Thymeo determinatum est palam quod habebit et linea et 
punctum gravitatem proportionaliter enim ad invicem 
habent quemadmodum et prius diximus Si autem non hoc 
differunt modo sed in terram quidem esse grave ignem autem 
leve erit et planorum hoc quidem leve hoc autem grave Et 
linearum utique et punctorum similiter superficies enim 
terre erit gravior quam que ignis Totaliter autem accidit 
nullam quidem esse magnitudinem aut posse auferri siquidem 
similiter se habet punctum ad lineam linea autem ad 
planum hoc autem ad corpus omnia enim ad invicem resoluta 
in prima resolventur itaque continget utique puncta solum 
esse corpus autem nullum Ad hec autem et si tempus 
similiter habeat auferetur utique quandoque aut continget 
utique ablatum esse quod enim nunc indivisibile velut 
punctum linee est Idem autem accidit et ex numeris 
constituentibus celum quidam enim naturam ex numeris 
constituunt quemadmodum Pytagoricorum quidam phisica 
quidem enim corpora videntur gravitatem habentia et 
levitatem unitates autem neque corpus facere est possibile 
compositas neque gravitatem habere 


Quod autem necessarium existere motum 
simplicibus corporibus natura aliquem omnibus ex hiis 
manifestum Quoniam enim mota videntur moveri autem 
necessarium vi si non proprium habent motum Violentia 
autem et preter naturam idem Sed et si preter naturam est 
aliquis motus necesse esse et secundum naturam preter 
quem hic et si multi preter naturam eum qui secundum 
naturam unum secundum naturam quidem enim simpliciter 
preter naturam autem habet multos unumquodque Adhuc autem 
et ex quiete manifestum et enim quiescere necessarium aut 
vi aut secundum naturam vi autem manet ubi et fertur vi 
et secundum naturam ubi secundum naturam Quoniam igitur 
videtur aliquid manens in medio si quidem secundum 
naturam palam quia et latio que hic secundum naturam 
ipsorum Si autem vi aliquid ferri prohibens si quidem 
quiescens eundem concludemus sermonem necesse enim aut 
secundum naturam esse primum quiescens aut in infinitum 
ire quod quidem impossibile si autem quod movetur 
prohibens ferri quemadmodum Empedocles inquit terram a 
giratione quiescere alicubi utique feretur quia in 
infinitum impossibile Nullum enim fit impossibile 
infinitum autem pertransire impossibile Itaque necesse 
stare alicubi quod fertur et ibi non vi manere sed 
secundum naturam Si autem est quies secundum naturam est 
et motus secundum naturam qui in hunc locum latio 
Propter quod et Leucippo et Democrito dicentibus semper 
moveri prima corpora in vacuo et infinito dicendum quo 
motu et quis secundum naturam ipsorum motus Si enim aliud 
ab alio movetur violentia elementorum sed et secundum 
naturam necesse quendam esse motum uniuscuiusque preter 
quem violentus est et oportet primum moventem non vi 
movere sed secundum naturam in infinitum enim est si non 
aliquid erit secundum naturam movens primum sed semper 
prius motum vi movebit Idem autem hoc accidere necessarium 
utique si quemadmodum in Thimeo scriptum est ante factum 
esse mundum movebantur elementa inordinate Necesse enim 


aut violentum esse motum aut secundum naturam Si autem 
secundum naturam movebantur necesse mundum esse si quis 
attendens velit considerare Tunc enim primum movens 
necesse movere se ipsum motum secundum naturam et mota non 
violentia in propriis quiescentia locis facere quem 
quidem habent nunc ordinem que quidem gravitatem habentia 
ad medium que autem levitatem habentia a medio hanc autem 
mundus habet dispositionem Adhuc autem tantum queret 
utique aliquis utrum possibile aut non possibile erat mota 
inordinate et misceri talibus mixturis quedam ex quibus 
constant secundum naturam constituta corpora dico autem 
puta ossa et carnes quemadmodum Empedocles inquit fieri in 
amicitia Dicit enim quod multorum capita sine cervice 
germinaverunt 
Hiis autem qui infinita in infinito mota faciunt si quidem 
unum movens necesse una ferri latione quare non 
inordinate movebuntur si autem infinita moventia et 
lationes infinitas necesse esse si enim finite ordo 
aliquis est non enim ex non ferri in idem inordinatio 
accidit neque enim nunc in idem feruntur omnia sed que 
eiusdem generis solum Adhuc inordinate nichil est aliud 
quam preter naturam ordo enim propria sensibilium natura 
est Sed adhuc et hoc inconveniens et impossibile infinitum 
inordinatum habere motum est enim natura illa rerum qualem 
habent plura et plurimo tempore accidit igitur ipsis 
contrarium inordinationem quidem esse secundum naturam 
ordinem autem et mundum preter naturam quamvis nichil ut 
contingit fit eorum que secundum naturam Videtur autem hoc 
ipsum et Anaxagoras sumere bene ex immobilibus enim 
inchoat mundum facere Temptant autem et alii congregantes 
aliqualiter iterum movere et segregare Ex distantibus 
autem et motis non rationabile facere generationem propter 
quod et Empedocles pretermittit eam que in amicitia neque 
enim utique poterat constituere celum ex segregatis quidem 
construens congregationem autem faciens propter amicitiam 
ex disgregatis enim est constitutus mundus elementis 
itaque necessarium fieri ex uno et congregato 
Quia quidem igitur est naturalis quidam motus uniuscuiusque 
corporum quo non vi moventur neque preter naturam 
manifestum ex hiis Quod autem quedam habere necessarium 
inclinationem gravitatis et levitatis ex hiis palam 
Moveri quidem enim inquimus necessarium esse si autem non 
habebit natura inclinationem quod movetur impossibile 
moveri aut ad medium aut a medio Sit enim quod quidem in 
quo a non grave quod autem in quo b gravitatem habens 
feratur autem non grave eam que gd quod autem b in 
equali tempore eam que ge maius enim feretur gravitatem 
habens Si itaque dividatur corpus habens gravitatem ut que 
ge ad eam que gd  possibile enim sic habere ad aliquid 
earum que in ipso partium  si totum fertur per totam ge 
partem necesse in eodem tempore eam que gd ferri itaque 
equale feretur non grave et gravitatem habens quod quidem 
impossibile Eadem autem ratio et in levitate Adhuc 
autem si erit aliquod corpus motum neque levitatem neque 
gravitatem habens necesse hoc vi moveri quod autem vi 
movetur infinitum facit motum Quoniam enim virtus quedam 
movens minus et levius ab eadem virtute plus movebitur 
motum sit quod quidem in quo a non grave per eam que ge 
quod autem in quo b gravitatem habens in equali tempore 
per eam que gd Diviso autem gravitatem habente corpore ut 


que ge ad eam que gd accidet ablatum a gravitatem 
habente corpore per ge ferri in equali tempore quoniam 
totum ferebatur per eam que gd Velocitatem enim habebit 
quod minoris ad hoc quod maioris ut maius corpus ad minus 
Equale igitur non grave feretur corpus et gravitatem habens 
in eodem tempore hoc autem impossibile Itaque quoniam 
omni apposito maiorem movebitur distensionem non grave 
infinitum utique movebitur 
Manifestum igitur quod necesse corpus omne gravitatem 
habere aut levitatem quod determinatum Quoniam autem 
natura est in ipso existens motus principium virtus autem 
in alio secundum quod aliud motus autem hic quidem 
secundum naturam hic autem violentus omnis eum quidem qui 
secundum naturam puta lapidi eum qui deorsum velociorem 
faciet quod secundum virtutem eum autem qui preter naturam 
totaliter ipsa Ad ambo autem tamquam organo utitur aere 
natus est enim hic et levis esse et gravis eam quidem 
igitur que sursum faciet lationem secundum quod levis cum 
feratur et sumat principium a virtute quia deorsum iterum 
secundum quod gravis velut enim imprimens tradit utrique 
Propter quod et non assequente eo quod movit fertur vi 
motum Si enim non tale aliquod corpus existeret non 
utique esset qui vi motus Et eum autem qui secundum 
naturam uniuscuiusque motum promovet eodem modo 
Quod quidem igitur omne aut leve aut grave et qualiter 
preter naturam habentes motus ex hiis manifestum Quod 
autem neque omnium est generatio neque simpliciter nullius 
palam ex predictis impossibile enim omnis corporis esse 
generationem si non et vacuum esse aliquod possibile 
separatum in quo enim erit loco quod nunc generatur si 
fuisset utique isto prius vacuum necessarium esse corpore 
nullo ente Aliud quidem enim ex alio corpus fieri 
possibile puta ex aere ignem totaliter autem ex nulla 
alia preexistente magnitudine impossibile maxime enim 
utique ex potentia quodam ente corpore actu fiet utique 
corpus Sed si potentia ens corpus nullum est aliud corpus 
prius vacuum erit separatum 


Reliquum autem dicere quorum est 
generatio corporum et propter quid est Quoniam igitur in 
omnibus cognitio per prima prima autem existentium 
elementa considerandum que corporum sunt elementa et 
propter quid sunt deinde post hec quot et qualia quedam 
Hoc autem erit manifestum supponentibus quid est elementi 
natura Sit itaque elementum corporum ad quod alia corpora 
dividuntur intus existens potentia aut actu hoc enim utro 
modo adhuc dubitabile ipsum autem est indivisibile in 
altera specie tale enim est elementum et omne et unum 
omnibus volunt dicere Si itaque quod dictum est est 
elementum necesse esse quedam talia corporum In carne 
quidem enim et ligno et unoquoque talium est potentia ignis 
et terra manifesta autem hec ex illis segregata in igne 
autem caro aut lignum non inest neque secundum potentiam 
neque secundum actum segregaretur enim utique Similiter 
autem neque si unum aliquod solum esset talium neque in 
illo neque enim si erit caro aut os aut aliorum 
quodcumque nondum dicendum inesse sed preconsiderandum 
quis modus generationis Anaxagoras autem Empedocli 
contrarie dicit de elementis Hic quidem enim ignem et 
terram et coelementata hiis elementa inquit esse corporum 
et componi omnia ex hiis Anaxagoras autem contrarium 


omiomera enim elementa dico autem puta carnem et os et 
unumquodque talium aerem autem et ignem mixturas horum et 
aliorum seminum omnium esse enim utrumque ipsorum ex 
invisibilibus omiomeris omnibus congregatis Propter quod 
et facta esse omnia ex hiis ignem enim et etherem appellat 
idem Quoniam autem est omnis naturalis corporis motus 
proprius motuum autem hii quidem simplices hii autem 
mixti et mixti quidem mixtorum simplices autem simplicium 
sunt manifestum quod erunt quedam corpora simplicia Sunt 
enim et motus simplices Itaque palam et quod sunt elementa 
et propter quid sunt 


Utrum autem finita aut infinita et si 
finita quanta secundum numerum consequens utique erit 
considerare Primum quidem igitur quod non sunt infinita 
quemadmodum putant quidam contemplandum et primum omnia 
omiomera elementa facientes quemadmodum et Anaxagoras 
Nullus enim sic dignificantium recte sumit elementum 
videmus enim multa etiam mixtorum corporum in omiomera 
divisa dico autem puta carnem et os et lignum et lapidem 
itaque quoniam compositum non est elementum non omne erit 
quod omiomerum elementum sed indivisibile ad altera 
specie quemadmodum dictum est prius Adhuc autem sic 
sumentes elementum non necesse facere infinita omnia enim 
hec reddentur etiam finitis existentibus si quis sumat 
idem enim faciet et si duo aut tria solum aut talia 
quemadmodum conatur et Empedocles Quoniam enim et ut ipsi 
accidit non omnia facere ex omiomeris faciem enim non ex 
faciebus faciunt neque aliud secundum naturam figuratorum 
nichil manifestum quia multo melius finita facere 
principia et hec ut minima omnibus eisdem futuris ostendi 
quemadmodum dignificant et qui in disciplinis semper enim 
finita sumunt principia aut specie aut quantitate Adhuc si 
corpus a corpore alterum dicitur secundum proprias 
differentias corporum autem differentie finite  differunt 
enim sensibilibus hec autem finita sunt oportet autem 
hoc ostendi  manifestum quia et elementa necesse finita 
esse 
Sed adhuc neque ut alteri quidam dicunt puta Leucippus et 
Democritus Abderites rationabilia accidentia inquiunt 
enim esse primas magnitudines multitudine quidem infinitas 
magnitudine autem indivisibiles et neque ex uno multa fieri 
neque ex multis unum sed horum complicatione et 
circumplexione omnia generari Modo autem quodam et isti 
omnia entia faciunt numeros et ex numeris et enim si non 
plane ostendunt tamen hoc volunt dicere Et ad hec 
quoniam differunt corpora figuris infinite autem figure 
infinita et simplicia corpora aiunt esse qualis autem et 
que figura elementorum nichil determinaverunt sed solum 
igni speram assignaverunt aerem autem et aquam et alia 
magnitudine et parvitate diviserunt ut entem ipsorum 
naturam velut panspermiam omnium elementorum Primum quidem 
igitur et in hiis hoc peccatum non finita sumere principia 
habituris hec omnia dicere Adhuc autem si non infinite 
elementorum differentie palam quia non erunt elementa 
infinita Adhuc autem necesse oppugnare mathematicas 
scientias indivisibilia corpora dicentes et multa 
gloriosorum et apparentium secundum sensum interimere de 
quibus dictum est primum in hiis que de tempore et motu 
Simul autem et contraria dicere ipsos sibi ipsis necesse 
impossibile enim indivisibilibus entibus elementis 


magnitudine et parvitate differre aerem et terram et aquam 
non enim possibile ex invicem fieri remanebunt enim semper 
maxima corpora segregata aiunt autem sic fieri aerem et 
aquam et terram ex invicem Adhuc neque secundum horum 
suspicionem videbitur utique infinita fieri elementa 
quoniam corpora quidem differunt figuris figure autem 
omnes componuntur ex pyramidibus rectilinea quidem ex 
rectilineis spera autem ex octo partibus Necesse enim 
esse aliqua principia figurarum Quare sive unum sive duo 
sive plura et simplicia corpora tanta erunt multitudine 
Adhuc autem si unicuique quidem elementorum est aliquis 
proprius motus et qui simplicis corporis simplex non sunt 
autem simplices motus infiniti propter neque simplices 
lationes plures esse duabus neque loca infinita esse non 
utique erunt neque sic infinita elementa 


Quoniam autem necesse finita esse 
elementa restat considerare utrum plura erunt aut non 
Quidam enim unum solum supponunt et hoc hii quidem aquam 
hii autem aerem hii autem ignem hii autem aqua quidem 
subtilius aere autem spissius quod continet aiunt omnes 
celos infinitum ens Quicumque quidem igitur unum hoc 
faciunt aerem aut aquam aut aqua quidem subtilius aere 
autem spissius si ex huius spissitudine et raritate alia 
generant isti latent ipsi sibi ipsis aliud aliquid prius 
elemento facientes est enim que quidem ex elementis 
generatio compositio ut aiunt que autem ad elementa 
resolutio itaque necesse prius esse natura quod magis 
subtilium partium Quoniam igitur aiunt omnium corporum 
ignem subtilissimum esse primum utique erit natura ignis 
differt autem nichil necesse enim unum aliquod aliorum 
esse primum et non medium Adhuc autem spissitudine et 
raritate alia generans nichil differt quam subtilitate et 
grossitie subtile quidem enim rarum grossum autem 
volunt esse spissum Iterum autem subtilitate et grossitie 
idem quod et magnitudine et parvitate subtile quidem enim 
quod parvarum partium grossum autem quod magnarum partium 
quod enim extensum in multum subtile tale autem quod ex 
parvis partibus constans Itaque ipsis accidit magnitudine 
et parvitate dividere aliorum substantiam Sic autem 
determinatis omnia accidet dicere ad aliquid et non erit 
simpliciter hoc quidem ignis hoc autem aqua hoc autem aer 
sed idem ad hoc quidem ignis ad aliquid autem aliud 
aer quod accidit et plura quidem elementa dicentibus 
magnitudine autem et parvitate differre dicentibus quoniam 
enim quanto determinatum est unumquodque erit quedam ratio 
ad invicem magnitudinum quare habentia hanc rationem ad 
invicem necesse hoc quidem aerem esse hoc autem ignem hoc 
autem terram hoc autem aquam propter inesse in maioribus 
minorum rationes 
Quicumque autem ignem supponunt elementum hoc quidem 
diffugiunt alia autem ipsis necessarium irrationabilia 
accidere Hii quidem enim ipsorum figuram coaptant igni 
quemadmodum pyramidem facientes et horum hii quidem 
simplicius dicentes quoniam figurarum acutissima pyramis 
corporum autem ignis hii autem persuasibilius ratione 
adducentes quoniam corpora omnia componuntur ex eo quod 
subtilissimarum partium figure autem que solide ex 
pyramidibus itaque quoniam corporum ignis subtilissimum 
figurarum autem pyramis subtilissima et prima prima autem 
figura primi corporis pyramis utique erit ignis Hii autem 


de figura nichil enuntiant subtilissimum autem partibus 
solum faciunt deinde ex hoc composito aiunt facta esse 
alia quemadmodum utique si ex inflata parva decisione 
Utrisque autem eadem accidunt difficilia si quidem enim 
indivisibile primum corpus faciunt iterum venient prius 
dicte rationes ad hanc suppositionem Adhuc non contingit 
hoc dicere naturaliter volentibus considerare Semper enim 
omne corpus corpori comparabile secundum quantum habent 
autem proportionaliter magnitudines que similium partium ad 
invicem et que elementorum puta que omnis aque ad omnem 
aerem et elementi ad elementum similiter autem et in 
aliis aer autem plus aqua et subtilissimum grossissimo 
manifestum quoniam et elementum minus erit aque quam aeris 
Si igitur minor magnitudo existit in maiori divisibile 
utique erit aque elementum Similiter autem et ignis et 
totaliter subtilissimorum Si autem divisibile 
figurantibus quidem ignem accidet non esse ignis partem 
ignem propter non componi pyramidem ex pyramidibus Adhuc 
autem non omne corpus esse aut elementum aut ex elementis 
pars enim ignis neque ignis neque alterum elementum nullum 
Magnitudine autem determinantibus prius aliquid elementi 
elementum esse et hoc in infinitum ire siquidem omne 
corpus divisibile etiam quod minimarum partium elementum 
Adhuc autem et hiis accidit dicere quod idem ad hoc quidem 
ignis est ad aliud autem aer et terra 
Commune autem omnibus peccatum unum elementum supponentibus 
unum solum motum facere naturalem et omnium eundem Videmus 
enim omne naturale corpus motus habens principium Si 
igitur omnia corpora unum aliquid sunt omnium utique erit 
unus motus et eodem necessarium quanto quidem utique 
plura fiant moveri magis quemadmodum et ignis quanto 
quidem utique maior fiat fertur velocius sursum ea que 
ipsius latione Accidit autem multa deorsum ferri velocius 
Itaque propter hec et ad hec quoniam determinatum est prius 
quoniam plures naturales motus palam quia impossibile unum 
esse elementum Quoniam autem neque infinita neque unum 
plura necesse est esse et finita 


Considerandum autem primum utrum 
sempiterna sunt aut generata Hoc enim ostenso manifestum 
et quanta quedam et qualia sunt Sempiterna quidem igitur 
esse impossibile videmus enim et ignem et aquam et 
unumquodque simplicium corporum resolutum Necesse autem 
aut infinitam esse aut stare resolutionem Si quidem igitur 
infinita erit et tempus resolutionis infinitum et iterum 
compositionis unumquodque enim in alio tempore dissolvitur 
et componitur partium Quare accidet extra infinitum tempus 
aliud esse infinitum cum illud quod compositionis 
infinitum sit et adhuc prius hoc quod dissolutionis Quare 
extra infinitum fieri infinitum quod quidem 
impossibile Si autem stabit alicubi dissolutio aut 
indivisibile erit corpus in quo statur aut divisibile 
quidem non tamen dividetur numquam quemadmodum videtur 
Empedocles velle dicere Indivisibile quidem igitur non 
erit propter prius dictas rationes sed tamen neque 
divisibile quidem numquam autem dissolvendum Minus enim 
corpus maiori facilius corruptibile Siquidem et quod 
multum corrumpitur secundum hanc corruptionem ut 
corrumpatur in minori adhuc enim magis hoc pati 
rationabile minus Duobus autem modis videmus corruptum 
ignem a contrario enim corrumpitur extinctum et ipsum in 


se ipso marcescens Hoc autem patitur minus a pluri et 
velocius quanto utique sit minus Itaque necesse 
corruptibilia et generabilia esse elementa corporum 
Quoniam autem sunt generabilia aut ex non corpore aut ex 
corpore erit generatio et si ex corpore aut ex alio aut 
ex invicem Ex non corpore quidem igitur generans sermo 
facit generatum vacuum Omne enim quod fit aut sine 
corpore erit in quo generatio aut habebit corpus et si 
quidem habebit corpus duo simul erunt corpora in eodem 
quod quidem factum et quod preexistens si autem sine 
corpore necesse vacuum esse separatum hoc autem quod 
impossibile ostensum est prius Sed adhuc neque ex corpore 
aliquo contingit fieri elementa accidet enim aliud corpus 
prius esse elementis Hoc autem si quidem habebit 
gravitatem aut levitatem elementorum erit aliquod nullam 
autem habens inclinationem immobile erit et mathematicum 
tale autem ens non erit in loco In quo enim quiescit in 
hoc et moveri possibile Et si quidem vi preter naturam 
si autem non vi secundum naturam Si quidem igitur erit in 
loco et alicubi erit aliquod elementorum Si autem non in 
loco nichil ex ipso erit Quod enim fit et ex quo fit 
necesse simul esse Quoniam autem neque ex non corpore 
fieri possibile neque ex alio corpore relinquitur ex 
invicem fieri 


Iterum igitur considerandum quis modus 
eius que ex invicem generationis utrum ut Empedocles dicit 
et Democritus aut quicumque in superficies resolventes aut 
est alius aliquis modus ab hiis Qui quidem igitur circa 
Empedoclem et Democritum latent ipsi se ipsos neque 
generationem ex invicem facientes sed apparentem 
generationem intus existens enim unumquodque segregari 
inquiunt tamquam utique ex vase generatione existente sed 
non ex quadam materia fieri transmutata Deinde et sic 
nichil minus irrationabilia que accidunt Eadem enim 
magnitudo non videtur constrictione fieri gravior Necesse 
autem hoc dicere dicentibus segregari aquam ex aere 
existentem Cum enim aqua ex aere fiat gravior est Adhuc 
autem mixtorum corporum non necesse separatum alterum 
semper ampliorem locum optinere cum autem ex aqua aer 
fiat maiorem occupat locum quod enim subtilissimarum 
partium in ampliori loco fit Manifestum autem hoc et in 
permutatione vaporante enim et intumescente humido 
rumpuntur continentia moles vasa propter coartationem 
Quare si quidem totaliter non est vacuum neque extenduntur 
corpora quemadmodum aiunt hec dicentes manifestum quia 
impossibile Si autem est vacuum et extensio irrationabile 
ex necessitate semper ampliorem locum occupare quod 
separatur Necesse autem et deficere eam que ex invicem 
generationem siquidem in magnitudine finita non insunt 
infinita finita Cum enim ex terra aqua fiat ablatum est 
aliquid terre siquidem segregatione generatio et iterum 
cum ex derelicto similiter Si quidem igitur semper hoc 
erit accidet in finito infinita inesse quoniam autem hoc 
impossibile non utique semper fient ex invicem 
Quod quidem igitur non erit segregatione que in invicem 
transitio dictum est Relinquitur autem ad invicem 
transmutantia fieri Hoc autem dupliciter aut enim 
transfiguratione quemadmodum ex eadem cera fiet utique 
spera et circulus aut resolutione ea que ad superficies 
quemadmodum quidam aiunt Si quidem igitur transfiguratione 


fiunt accidit ex necessitate indivisibilia dicere corpora 
divisibilibus enim entibus non erit ignis pars ignis neque 
terre terra propter non esse pyramidis partem semper 
pyramidem neque cubi cubum Si autem superficierum 
resolutione primum quidem inconveniens non omnia generare 
ex invicem quod necesse dicere ipsis et dicunt Neque 
enim rationabile unum solum expers factum esse 
transmutationis neque videtur secundum sensum sed 
similiter omnia transmutare ad invicem Accidit autem de 
apparentibus dicentibus non confessa dicere apparentibus 
Huius autem causa non bene sumere prima principia sed 
omnia velle ad quasdam opiniones determinatas reducere 
Oportet autem forte sensibilium quidem sensibilia 
sempiternorum autem sempiterna corruptibilium autem 
corruptibilia esse principia totaliter autem omogenea 
supponentibus Hii propter horum amorem idem facere 
videntur hiis qui positiones in sermonibus servant omne 
enim sustinent accidens tamquam vera habentes principia 
tamquam nullum oportunum iudicare ex evenientibus et maxime 
ex fine Finis autem factive scientie opus naturalis autem 
quod videtur semper principaliter secundum sensum Accidit 
autem ipsis maxime terram esse elementum et solam 
incorruptibilem siquidem indissolubile et incorruptibile 
est et elementum terra enim sola indissolubilis in aliud 
corpus Sed adhuc nichil resolventibus 
triangulorum pretermissio rationabilis Accidit autem et 
hoc in ea que ad invicem transmutatione propter ex 
inequalibus multitudine constare triangulis Adhuc autem 
necesse hec dicentibus corporis ex non corpore facere 
generationem cum enim ex superficiebus fiat non ex 
corpore erit factum Ad hec autem necesse non omne corpus 
dicere divisibile sed oppugnare certissimas scientias et 
enim intellectuale quidem accipiunt divisibile 
mathematice hii autem neque sensibile omne suscipiunt 
propter velle salvare suppositionem Necesse enim quicumque 
figuram faciunt uniuscuiusque elementorum et hac 
determinant substantias ipsorum indivisibilia facere ipsa 
pyramide enim aut spera divisa aliqualiter non erit quod 
relinquitur spera aut pyramis Quare aut ignis pars non 
ignis sed erit aliquid prius elemento propter omne 
esse aut elementum aut ex elementis aut non omne corpus 
divisibile 


Totaliter autem temptare simplicia 
corpora figurare irrationabile est primum quidem quia 
accidet non repleri totum in planis quidem enim tres 
figure videntur implere locum trigonum et tetragonum et 
exagonum in solidis autem duo solum pyramis et cubus 
necesse autem plura horum sumere propter plura elementa 
facere Deinde videntur omnia quidem simplicia corpora 
figurata continente loco maxime autem aqua et aer 
propterea quidem igitur elementi corpus impossibile non 
enim utique assequeretur ubique continentis totum Sed 
adhuc si transproportionetur non amplius erit aqua si 
figura differebant Itaque manifestum quoniam non sunt 
determinate figure ipsorum Sed videtur natura ipsum hoc 
significare nobis quod et secundum rationem est 
quemadmodum enim in aliis sine specie et informe oportet 
subiectum esse  maxime enim utique sic poterit adaptari 
quemadmodum in Thymeo scriptum est omne recipiens  sic 
et elementa oportet putare quemadmodum materiam esse 


compositis propter quod et possunt transmutari ad invicem 
separatis hiis que secundum passiones differentiis Ad hec 
autem qualiter contingit fieri carnem et os aut quodcumque 
corpus continuorum Neque enim ex ipsis elementis contingit 
propter non fieri continuum ex compositione neque ex 
superficiebus compositis elementa enim generantur 
compositione et non que ex elementis Quare si quis certe 
loqui voluerit et non ex transsumptione rationes suscipere 
elementi ipsos auferentes videbit generationem ex entibus 
Sed adhuc et ad passiones et virtutes et motus incongrue 
figure corporibus ad que maxime respicientes sic 
distribuerunt Puta quoniam ignis facile mobilis est et 
calefactivus et incensivus hii quidem fecerunt ipsum 
speram hii autem pyramidem hec enim maxime facile mobilia 
quidem propter minima tangere et nequaquam firmiter 
iacere maxime autem calefactiva et incensiva quia hec 
quidem totum est angulus hec autem acutissimi anguli 
incendit autem et calefacit angulus aiunt Primum quidem 
igitur secundum motum utrique peccaverunt si enim et sunt 
maxime facile mobilia hec figurarum sed non ignis motu 
bene mobilia ignis quidem enim sursum et secundum rectum 
hec autem facile mobilia eo qui vocatur volutatio Deinde 
si est terra cubus propter firmiter iacere et manere manet 
autem non ubique sed in sui ipsius loco ex alieno autem 
fertur non prohibita et ignis autem et alia similiter 
palam quia et ignis et unumquodque elementorum in alieno 
quidem loco spera est aut pyramis in proprio autem cubus 
Adhuc autem si calefacit et ardet ignis propter angulos 
omnia erunt elementa calefactiva magis autem forte alterum 
altero Omnia enim habent angulos puta et quod octo basium 
et quod duodecim basium et pyramis Democrito autem et 
spera angulus quidam ens ardet quare different eo quod 
magis et minus Hoc autem quod erit falsum manifestum 
Simul autem accidet et mathematica corpora ardere et 
calefacere habent enim et illa angulos et insunt in ipsis 
indivisibilia et spere et pyramides quamvis et si sunt 
indivisibilia magnitudine Si autem hec quidem hec autem 
non dicendum differentiam sed non simpliciter sic 
dicendum ut dicunt Adhuc si quod ardet ignitur ignis 
autem est spera aut pyramis necesse quod ardet fieri 
speram aut pyramidem Incidere quidem igitur et dividere 
sic ut et secundum rationem accidens figure ex necessitate 
autem pyramidem facere pyramidas aut speram speras penitus 
irrationabile et simile quemadmodum si quis dignificet 
gladium in gladios dividi aut serram in serras Adhuc autem 
risibile ad dividere solum reddere figuram igni videtur 
enim magis congregare et conterminare quam disgregare 
Segregat quidem enim que non eiusdem tribus congregat 
autem que eiusdem tribus et congregatio quidem per se est 
 conterminare enim et unire ignis  segregatio autem per 
accidens congregans enim omofylon separat alienum Itaque 
aut ad ambo oportebat reddere aut magis ad congregare Ad 
hec autem quoniam calidum et frigidum contraria virtute 
impossibile reddere frigido figuram oportet enim 
contrarium esse quod assignatur nichil autem contrarium 
est figure Propter quod et omnes dereliquerunt hoc et 
tamen conveniebat aut omnia coaptare figuris aut nullum 
Quidam autem de virtute ipsius temptantes dicere contraria 
dicunt ipsi sibi ipsis Aiunt enim esse frigidum magnarum 
partium propter constringere et non pertransire per poros 


Manifestum igitur quoniam et calidum utique erit 
pertransiens tale autem semper subtilium partium Itaque 
accidit parvitate et magnitudine differre calidum et 
frigidum sed non figuris Adhuc autem si inequales 
pyramides magne utique erunt non ignis neque causa figura 
eius quod est ardere sed contrarii Quod quidem igitur non 
figuris differant elementa manifestum ex dictis Quoniam 
autem propriissime differentie corporum que secundum 
passiones et opera et virtutes  uniuscuiusque enim esse 
dicimus eorum que natura et opera et passiones et virtutes 
 primum utique erit de hiis dicendum ut cum 
consideraverimus hec sumamus uniuscuiusque ad unumquodque 
differentias 




De gravi autem et levi quid est 
utrumque et que natura ipsorum considerandum et propter 
quam causam habent virtutes has Est enim que de ipsis 
contemplatio hiis qui de motu sermonibus propria grave 
enim et leve in posse moveri phisice aliqualiter dicimus 
actibus autem nomina ipsorum non ponuntur nisi si quis 
putet inclinationem esse talem Propter autem phisicum 
esse negotium de motu hec autem habere in se ipsis velut 
suscitantia que motus omnes quidem utuntur virtutibus 
ipsorum verumptamen non determinaverunt preter pauca 
Videntes igitur primum ab aliis dicta et disquirentes 
quecumque ad considerationem hanc dividere necessarium sic 
et quod videtur nobis dicamus de ipsis 
Dicitur autem hoc quidem simpliciter grave et leve hoc 
autem ad alterum habentium enim gravitatem dicimus hoc 
quidem esse levius hoc autem gravius puta ligno es De 
simpliciter quidem igitur dictis nichil dictum est ab hiis 
que prius de hiis autem que ad alterum non quidem dicunt 
quid est grave et quid leve sed quid gravius et levius in 
habentibus gravitatem Magis autem erit manifestum quod 
dicimus sic Hec quidem enim semper nata sunt a medio 
ferri hec autem semper ad medium Horum autem quod quidem 
a medio fertur sursum dico ferri deorsum autem quod ad 
medium Inconveniens enim non putare aliquid esse in celo 
hoc quidem sursum hoc autem deorsum quemadmodum quidam 
dignificant non enim esse hoc quidem sursum hoc autem 
deorsum dicunt siquidem ad omnem partem simile est et 
undique antipes erit ambulans unusquisque ipse ipsi Nos 
autem totius extremum sursum dicimus quod et secundum 
positionem est sursum et natura primum quoniam autem est 
aliquid celi extremum et medium palam quia erit et sursum 
et deorsum quod quidem et multi aiunt verumptamen non 
sufficienter Huius autem causa quia putant non simile esse 
undique celum sed unum esse solum quod super nos 
emisperium quoniam quidem existimantes et in circuitu tale 
et medium similiter habere ad omne hoc quidem sursum 
dicent esse quod autem medium deorsum Simpliciter quidem 
igitur leve dicimus quod sursum fertur et ad extremum 
grave autem quod simpliciter deorsum et ad medium ad aliud 
autem leve et levius aut duobus habentibus gravitatem et 
molem equalem deorsum fertur alterum natura velocius 


Eorum itaque qui prius venerunt ad eam 
que de hiis considerationem fere plurimi de sic gravibus et 
levibus dixerunt solis quibuscumque ambobus habentibus 
gravitatem alterum est levius sic autem pertranseuntes 


putant determinatum esse et de simpliciter levi et gravi 
ratio autem ipsis non congruit Palam autem erit hoc magis 
procedentibus Dicunt enim levius et gravius hii quidem 
quemadmodum in Thimeo existit scriptum gravius quidem quod 
ex pluribus eisdem constans levius autem quod ex 
paucioribus quemadmodum plumbum plumbo plus gravius et es 
ere Similiter autem et aliorum que eiusdem speciei 
unumquodque in superhabundantia enim equalium partium 
gravius unumquodque est Eodem autem modo et ligno plumbum 
aiunt ex quibusdam enim eisdem esse omnia corpora et unius 
materie alterius videri Sic autem determinatis non est 
dictum de simpliciter levi et gravi nunc enim ignis quidem 
semper levis et sursum fertur terra autem et terrea omnia 
deorsum et ad medium Itaque non propter paucitatem 
triangulorum ex quibus constare aiunt unumquodque ipsorum 
ignis sursum ferri natus est quod quidem enim utique plus 
minus ferretur et gravius utique esset ex pluribus ens 
trigonis Nunc autem videtur contrarium quanto enim utique 
sit plus levius est et sursum fertur velocius et a sursum 
autem deorsum paucus feretur citius ignis multus autem 
tardius Ad hec autem quoniam pauciora quidem habens 
omogenea levius esse dicunt plura autem gravius aerem 
autem et aquam et ignem ex eisdem esse triangulis sed 
differre paucitate et multitudine propter quod hoc quidem 
ipsorum esse levius hoc autem gravius erit aliqua 
multitudo aeris que gravior aqua erit Accidit autem totum 
contrarium semper enim plus aer sursum fertur magis et 
totaliter quelibet pars aeris sursum fertur ex aqua 
Hii quidem igitur hoc modo de levi et gravi 
determinaverunt hiis autem non sufficiens visum est sic 
distinguere sed equidem existentes antiquiores ea que nunc 
etate magis noviter intellexerunt de nunc dictis Videntur 
enim quedam mole quidem minora corporum entia autem 
graviora Palam igitur quod non sufficiens dicere ex 
equalibus componi primis que eque gravia equalia enim 
utique essent mole Prima autem et indivisibilia 
superficies dicentibus ex quibus constant gravitatem 
habentia corporum inconveniens dicere quibus autem 
solida magis contingit dicere maius esse gravius ipsorum 
Compositorum autem quoniam non videtur hunc unumquodque 
habere modum sed multa graviora videmus minora mole entia 
quemadmodum lana es alteram causam putant et dicunt 
quidam vacuum enim interceptum alleviare corpora aiunt et 
facere est quando maiora leviora plus enim habere vacuum 
Propter hoc enim et mole esse maiora composita multociens 
ex equalibus solidis et minoribus Totaliter autem et omnis 
causam esse levioris plus inesse vacuum Dicunt quidem 
igitur hoc modo necesse autem apponere sic determinantibus 
non solum vacuum habere plus si sit levius sed et solidum 
minus si enim excedat tali analogia non erit levius 
Propter hoc enim et ignem esse aiunt leviorem quia 
plurimum habet vacuum Accidet igitur modico igne multum 
aurum plus habens vacuum esse levius si non et solidum 
habebit multo plus quare hoc dicendum 
Quidam quidem igitur non dicentium esse vacuum nichil 
determinaverunt de levi et gravi puta Anaxagoras et 
Empedocles qui autem determinaverunt quidem non dicentes 
autem esse vacuum nichil dixerunt propter quid hec quidem 
simpliciter levia hec autem gravia corporum et feruntur 
hec quidem semper sursum hec autem deorsum Adhuc autem de 


eo quod quedam maiora mole entia leviora minoribus sint 
corporibus nichil recordati sunt neque manifestum 
qualiter ex dictis confessa apparentibus accidet dicere 
ipsos Necessarium autem et de ignis levitate causantibus 
multum vacuum habere fere in eisdem retineri 
difficultatibus Minus quidem enim habebit solidum aliis 
corporibus et vacuum plus sed tamen erit quedam ignis 
multitudo in quo solidum et plenum excedit contenta sol 
ida in quadam modica multitudine terre Si autem dicant et 
vacuum quomodo determinabunt simpliciter grave Aut enim 
per plus solidum habere aut per minus vacuum Si quidem 
igitur hec dicunt erit quedam multitudo terre sic 
pauca in qua solidum erit minus quam in magna multitudine 
ignis Similiter autem et si vacuo determinaverint erit 
aliquid levius simpliciter levi et lato semper sursum quod 
fertur semper deorsum Hoc autem impossibile simpliciter 
enim leve semper levius habentibus gravitatem et deorsum 
latis quod autem levius non semper leve propter dici et in 
habentibus gravitatem alterum altero levius puta terra 
aquam Sed adhuc neque vacuum analogum habere ad plenum 
sufficiens solvere dictam nunc dubitationem Accidet enim 
et hoc modo dicentibus similiter impossibile In pluri enim 
igne et minori eandem habebit rationem solidum ad vacuum 
Fertur autem velocius maior sursum ignis minore et deorsum 
autem iterum similiter maius aurum et plumbum similiter 
autem et aliorum unumquodque habentium gravitatem Non 
oportebat autem hoc accidere siquidem sic determinata sunt 
grave et leve Inconveniens autem et si propter vacuum 
quidem sursum feruntur quod autem vacuum ipsum non Sed et 
si vacuum quidem sursum natum est ferri deorsum autem 
plenum et propter hoc aliis causa lationis utriusque 
nichil de compositis oportebat intendere propter quid hec 
quidem levia hec autem gravia corporum sed de hiis ipsis 
dicere propter quid hoc quidem leve hoc autem habet 
gravitatem adhuc autem que causa non distare plenum et 
vacuum Irrationabile autem et regionem vacuo facere 
tamquam non ipsum regio quedam existens necessarium autem 
siquidem movetur vacuum esse ipsius quendam locum ex quo 
transmutat et in quem Ad hec autem que motus causa Non 
enim utique vacuum non enim ipsum movetur solum sed et 
solidum 
Similiter autem accidit et utique si aliquis alius 
determinat magnitudine et parvitate faciens graviora et 
leviora altera alteris et alio quocumque modo assignans 
solam autem eandem materiam omnibus reddens aut plures 
quidem contrarias autem solum Una quidem enim existente 
non erit simpliciter grave et leve quemadmodum ex trigonis 
constituentibus contrarias autem quemadmodum qui 
vacuum et plenum non erunt intermedia simpliciter gravium 
et levium propter quam causam graviora et leviora invicem 
et eorum que simpliciter sunt Magnitudine autem et 
parvitate determinare ficto assimilatur maxime eorum que 
prius quod autem contingit secundum unumquodque facere 
differentias quatuor elementorum certius habet ad eas que 
ante dubitationes Unam autem facere naturam magnitudine 
differentium necessarium hoc ipsum accidere unam 
facientibus materiam et neque simpliciter esse nichil leve 
neque latum sursum sed aut deficiens aut extrusum et 
multa parva paucis magis graviora esse Si autem hoc erit 
accidet multum aerem et multum ignem aqua esse graviorem et 


terra pauca Hoc autem est impossibile Que quidem igitur 
ab aliis dicta hec et hoc dicuntur modo 


Nos autem dicimus primum determinantes 
de quo maxime dubitant quidam propter quid hec quidem 
sursum feruntur hec autem deorsum corporum semper secundum 
naturam hec autem et sursum et deorsum post hec autem de 
gravi et levi et accidentibus circa hec passionibus propter 
quam causam unumquodque fit De ferri quidem igitur in eum 
qui ipsius locum unumquodque similiter existimandum 
quemadmodum et circa alias generationes et transmutationes 
Quoniam enim sunt tres motus hic quidem secundum 
magnitudinem hic autem secundum speciem hic autem 
secundum locum in unoquoque horum transmutationem videmus 
factam ex contrariis ad contraria et intermedia et non in 
contingens a contingente sed ut alterabile et augmentabile 
alterum sic et alterativum et augmentativum Eodem autem 
modo existimandum et quod secundum locum mobile et motivum 
non contingens esse contingentis Si igitur ad sursum et 
deorsum motivum quidem quod gravis factivum et quod levis 
factivum mobile autem quod potentia grave et leve in eum 
autem qui sui ipsius locum ferri unumquodque ad sui ipsius 
speciem est ferri et sic magis utique quis existimabit 
quod dicebant antiqui quod simile fertur ad simile hoc 
enim non accidit semper non enim si quis transponat terram 
ubi nunc luna feretur partium unaqueque ad ipsam sed ubi 
quidem et nunc Totaliter quidem igitur similibus et 
differentibus ab eodem motu necesse hoc accidere itaque 
ubi natum est una aliqua ferri particula et totum Quoniam 
autem locus est continentis terminus continet autem omnia 
que moventur sursum et deorsum extremum que et medium hoc 
autem modo quodam fit species contenti in eum qui ipsius 
locum ferri ad simile est ferri que enim deinceps similia 
sunt invicem puta aqua aeri et aer igni Econverso autem 
dicere mediis est extremis autem non puta aerem quidem 
aque aquam autem terre semper enim quod superius ad id 
quod sub ipso ut species ad materiam sic habent ad 
invicem Querere autem propter quid fertur ignis sursum et 
terra deorsum idem est et propter quid sanabile si 
moveatur et transmutet secundum quod sanabile in sanitatem 
venit sed non in albedinem Similiter autem et alia omnia 
alterabilia Sed adhuc et augibile cum mutetur secundum 
quod augmentabile non in sanitatem venit sed in 
magnitudinis excessum Similiter autem et horum unumquodque 
hoc quidem in quali hoc autem in quanto transmutat et in 
loco que quidem levia sursum que autem gravia deorsum nisi 
quia hec quidem in se ipsis videntur habere principium 
transmutationis  dico autem grave et leve  hec autem 
non sed ab extra puta sanabile et augmentabile quamvis 
quandoque et hec ex ipsis transmutare et parvo facto in 
hiis que extra motu hoc quidem in sanitatem venit hoc autem 
in augmentum et quoniam idem quod sanabile et quod 
langoris susceptivum si quidem moveatur secundum quod 
sanabile in sanitatem fertur si autem secundum quod 
infirmitatis susceptivum ad infirmitatem Magis autem 
grave et leve horum in se ipsis habere videntur principium 
propter propinquissima substantie esse horum materiam 
signum autem quia latio absolutorum est et generatione 
ultimus motuum quare primus utique erit et secundum 
substantiam hic motus Cum quidem igitur fiat ex aqua aer 
et ex gravi leve venit in sursum Simul autem est leve et 


non amplius fit sed ibi est Manifestum itaque quod 
potentia ens in actum iens venit illic et ad tantum et 
tale ubi entelekhia et quanti et qualis et ubi Eadem 
autem causa et eius quod iam existentia et entia terram et 
ignem moveri in ea que ipsorum loca nullo impediente Et 
enim nutrimentum cum prohibens et sanabile cum retinens 
non sit fertur confestim Movet autem et quod a principio 
fecit et impedimentum removens aut unde resiluit 
quemadmodum dictum est in primis sermonibus in quibus 
determinavimus quod nichil horum se ipsum movet Propter 
quam igitur causam fertur latorum unumquodque et ferri in 
sui ipsius locum quid est dictum est 


Differentias autem et accidentia circa 
ipsa nunc dicamus Primum quidem igitur determinatum sit 
quemadmodum videtur omnibus grave quidem simpliciter quod 
omnibus substat leve autem quod omnibus supereminet 
Simplices autem dico in genus respiciens et quibuscumque 
non ambo existunt quale videtur ignis quidem quecumque 
magnitudo sursum lata si non existat prohibens alterum 
terre autem deorsum eodem autem modo et velocius quod 
plus Aliter autem grave et leve quibus ambo existunt et 
enim superferuntur quibusdam et substant quemadmodum aer 
et aqua simpliciter quidem enim neutrum horum leve aut 
grave terra quidem enim ambo leviora  supereminet enim 
ipsi quecumque ipsorum particula  igne autem graviora  
substat enim ipsorum quantacumque utique sit particula  
ad se ipsa autem simpliciter hoc quidem grave hoc autem 
leve aer quidem enim quantuscumque utique sit supereminet 
aque aqua autem quantacumque utique sit aeri substat 
Quoniam autem et aliorum hec quidem habent gravitatem hec 
autem levitatem manifestum quia horum quidem causa omnium 
que in compositis differentia secundum enim illa sortiri 
huius quidem plus huius autem minus erunt hec quidem levia 
hec autem gravia corporum Quare de illis dicendum alia 
enim secuntur prima quod quidem dicebamus oportere facere 
et propter plenum grave dicentes et propter vacuum leve 
Accidit utique non ubique hec gravia videri esse et levia 
propter primorum differentiam dico autem puta in aere 
quidem gravius erit talenti lignum plumbo mnaieo in aqua 
autem levius causa autem quia omnia gravitatem habent 
preter ignem et levitatem preter terram Terram quidem 
igitur et quecumque terre habent plurimum ubique gravitatem 
habere necessarium aquam autem ubique preterquam in terra 
aerem autem preterquam in aqua et terra in ea enim que 
ipsius regione omnia gravitatem habent preter ignem etiam 
aer Signum autem quia trahit plus inflatus uter vacuo 
itaque si aliquid aeris habet plus quam terre et aque in 
aqua quidem contingit levius esse quodam in aere autem 
gravius aeri quidem enim non superfertur aque autem 
superfertur 
Quia autem est simpliciter leve et simpliciter grave ex 
hiis est manifestum Dico autem simpliciter leve quod 
semper sursum et simpliciter leve grave autem quod semper 
deorsum natum est ferri non prohibitum talia enim sunt et 
non quemadmodum putant quidam omnia habere gravitatem 
grave quidem enim videtur quibusdam esse etiam alteris et 
semper ferri ad medium Est autem similiter et leve 
Videmus enim quemadmodum dictum est prius quoniam terrea 
omnibus substant et feruntur ad medium Sed et determinatum 
est medium Si igitur est aliquid quod omnibus superfertur 


quemadmodum videtur ignis etiam in ipso aere sursum latus 
aer autem quiescens palam quia hoc fertur ad extremum 
Quare gravitatem nullam possibile est habere ipsum 
substaret enim utique alii si autem hoc erit utique 
aliquid aliud quod fertur ad extremum quod omnibus latis 
superfertur Nunc autem nullum videtur Ignis igitur nullam 
habet gravitatem neque terra levitatem neque unam 
siquidem substat omnibus et quod substat fertur ad medium 
Sed adhuc quia est medium ad quod latio habentibus 
gravitatem et a quo levibus manifestum ex multis primum 
quidem si in infinitum non contingit ferri nichil 
Quemadmodum enim non est nullum impossibile sic neque fit 
latio autem generatio unde quo Deinde ad similes videtur 
angulos ignis quidem sursum latus terra autem deorsum et 
omne gravitatem habens Quare necesse ferri ad medium 
Hoc autem utrum accidit ad terre medium aut ad totius 
quoniam idem est alius sermo Quoniam autem omne substans 
fertur ad medium necesse omnibus quod superfertur ferri ad 
extremum regionis in qua faciunt motum contrarium enim 
medium extremo substans autem supereminenti Propter quod 
et rationabiliter grave et leve duo sunt et enim loca duo 
quod medium et quod extremum Est autem aliquid intermedium 
horum quod et ad utrumque ipsorum dicitur alterum est enim 
ut extremum et medium quod amborum est intermedium propter 
hoc est aliquid etiam aliud grave et leve puta aqua et 
aer inquimus autem continens speciei esse contentum autem 
materie Est autem in omnibus generibus eadem differentia 
et enim in quali et in quanto est hoc quidem ut species 
magis hoc autem ut materia Et in hiis que secundum locum 
similiter quod quidem sursum determinati quod autem 
deorsum materie Quare et in ipsa materia ea que gravis et 
levis in quantum quidem tale potentia et gravis materia 
in quantum autem tale levis et est quidem eadem esse 
autem non idem quemadmodum et langoris susceptibile et 
sanabile Esse autem non idem propter quod quidem neque 
infirmabili esse aut sanabili 


Habens quidem igitur talem materiam 
leve et semper sursum contrariam autem grave et semper 
deorsum quod autem alteras quidem horum habentes autem 
sic ad invicem ut hee simpliciter et deorsum et sursum 
latas propter quod aer et aqua habent et levitatem et 
gravitatem utrumque et aqua quidem preterquam terre 
omnibus substat aer autem preterquam igni omnibus 
superfertur Quoniam autem est unum solum quod omnibus 
superfertur et unum quod omnibus substat necesse duo alia 
esse que et substant cuidam et superferuntur cuidam Quare 
necesse et materias esse tantas quanta quidem hec 
quatuor sic autem quatuor ut unam quidem omnium communem 
aliter que et si fiunt ex invicem sed esse alterum Nichil 
enim prohibet contrariorum esse intermedium et unum et 
plura quemadmodum in coloribus In ea quidem igitur que 
ipsius regione habentium gravitatem et levitatem 
unumquodque habet gravitatem terra autem in omnibus 
levitatem autem non habet nisi in quibus superfertur 
Propter quod et subdistractis quidem feruntur in ea que 
deinceps deorsum aer quidem in eam que aque regionem aqua 
autem in eam que terre Sursum autem in eam que ignis 
diviso igne non feretur aer nisi vi quemadmodum et aqua 
trahitur cum fiat superficies una et velocius trahat quis 
sursum latione quam fertur aqua deorsum Neque aqua in eam 


que aeris nisi ut nunc dictum est Terra autem hoc non 
patitur quoniam non una superficies Propter quod aqua 
quidem in vas ignitum distrahitur terra autem non 
Quemadmodum autem neque terra sursum neque ignis deorsum 
fertur sublato aere nullam enim habet gravitatem neque in 
ea que ipsius regione quemadmodum neque terra levitatem 
Feruntur autem deorsum duo subdistractis quoniam hoc 
quidem simpliciter grave est quod omnibus substat hoc 
autem ad aliquid grave ens in eam que ipsius regionem aut 
quibus superfertur propter similitudinem materie 
Quod autem necessarium facere equales differentias ipsis 
manifestum Si quidem enim una materia omnium puta aut 
vacuum aut plenum aut magnitudo aut trianguli aut omnia 
sursum aut omnia deorsum ferentur altera autem latio non 
erit itaque aut leve nichil erit simpliciter si omnia 
declinant et magis eo quod ex maioribus sint corporibus aut 
ex pluribus aut quia plena hoc autem videmus et ostensum 
est quia similiter deorsum que semper et ubique fertur et 
sursum Si autem vacuum aut aliquid tale quod semper 
sursum non est quod semper deorsum Et intermediorum 
utique quedam erunt deorsum velocius terra in multo enim 
aere trianguli plures aut solida aut parva erunt Non 
videtur autem neque una particula aeris deorsum lata 
Similiter autem et in levi si illud faciat aliquis 
superhabundare materia Si autem duo intermedia quomodo 
erunt facientia que faciunt aer et aqua Puta si quis 
dicat esse vacuum et plenum ignem quidem igitur vacuum 
propter quod sursum terram autem plenum propter quod 
deorsum aerem autem plus igne habere aquam autem terra 
Erit enim quedam aqua que plus habebit ignem pauco aere et 
aer multus pauca aqua terram plurem quare oportebit aeris 
quandam multitudinem velocius ferri deorsum aqua pauca Hoc 
autem non videtur nequaquam numquam Necesse igitur 
quemadmodum et ignem sursum quia tale habet puta vacuum 
alia autem non et terram deorsum quia plenum habet et 
aerem in eum qui ipsius et superius aqua quoniam tale 
aliquid habet et aqua deorsum quia tale aliquid Si autem 
erat unum aliquid ambo aut duo ambo autem existunt duo 
utrique erit aliqua multitudo utriusque que excedet et 
aqua quidem aere pauco ad sursum et aer aqua ad deorsum 
quemadmodum dictum est multociens 


Figure autem non causa eius quod est 
ferri simpliciter aut deorsum aut sursum sed eius quod 
velocius aut tardius Propter quas autem causas non 
difficile videre dubitatur enim nunc propter quid lata 
ferrea et plumbum amplius in aqua alia autem minora et 
minoris gravitatis si sint rotunda aut et longa puta acus 
deorsum feruntur et quia quedam propter parvitatem amplius 
et alia terrea et pulverea utique in aere De 
hiis autem omnibus putare quidem causam esse quemadmodum 
Democritus non recte habet Ille enim inquit elevata calida 
ex aqua sursum pellere lata habentium gravitatem 
stricta autem decidere pauca enim esse contrapulsantia 
ipsis Oportebat autem in aere adhuc hoc magis facere 
quemadmodum instat et ille ipse Sed instans solvit 
debiliter ait enim non in unum impetum facere soyn dicens 
soyn motum eorum que sursum feruntur corporum Quoniam 
autem sunt hec quidem facile divisibilia continuorum hec 
autem minus et divisiva autem eodem modo hec quidem 
magis hec autem minus has esse putandum causas Facile 


divisibile quidem igitur quod bene terminabile et magis 
quod magis aer autem magis aqua talis aqua autem terra 
Et minus utique in unoquoque genere magis de facili 
divisibile et distrahitur facile Habentia quidem igitur 
latitudinem propter multum comprehendere supermanet propter 
non distrahi quod plus de facili Econtrario autem 
habentia figuris propter pauca comprehendere feruntur 
deorsum propter dividere facile Et in aere multo magis 
quanto magis de facili divisibilis aqua est Quoniam autem 
gravitas habet quandam virtutem secundum quam fertur 
deorsum et continua ad non distrahi hec itaque ad invicem 
comparentur Si enim excedat virtus gravitatis eam que in 
continuo ad distractionem et divisionem transibit deorsum 
velocius si autem debilior sit supernatabit De gravi 
quidem igitur et levi et circa ipsa accidentibus 
determinatum sit nobis hoc modo De generatione autem et 
corruptione eorum que natura fiunt etc Explicit liber de 
celo et mundo Aristotilis philosofi translatus de greco in 
latinum 
