MENON Habes michi dicere o Socrates utrum docibile virtus Seu non docibile verum usu et conversatione comparabile Sive neque usu et conversatione comparabile ceterum natura inest hominibus sive alio aliquo modo
SOCRATES O Menon hactenus quidem Tessali laudabiles erant inter Grecos et ammirandi effecti sunt in re equestri et divitiis nunc autem ut michi videtur etiam in sapientia et non nullatenus tui amatoris Aristippi cives Larissei Huius rei utique vobis causa est Gorgias veniens siquidem in urbem amatores in sapientia sumpsit Aleuandorum quoque primos de quibus tuus amator est Aristippus necnon aliorum Tessalorum Quin etiam et hanc consuetudinem vos rite habere instituit intrepide et magnificenter respondere si quis quid percunctetur velut convenit scientes quemadmodum et ipse exhibens se rogare Grecorum volenti quidquid quis velit et nemini cui non respondens Hic profecto o dilecte Menon econtra conversatus est tamquam caligo quedam sapientie factus est atque laborat ex hiis equidem locis ad vos transferri sapientia Si ergo quempiam velis interrogare eorum qui penes nos nullus qui non rideat et dicat O peregrine laboro tibi videri beatus quis esse virtus igitur sive docibile sive quocumque modo inest scire  hactenus indigeo sive docibile sive non docibile nosse ut neque ipsum hoc quod unquam prorsus virtus est norim Egoque ipse o Menon sic me habeo Conindigeo civibus hac re et meipsum redarguo quasi nescius de virtute universaliter Qui autem non novi quid sit quomodo utique quale quid sit sciam Videtur tibi possibile esse qui Menona non novit universaliter quis est hunc scire sive bonus sive dives sive etiam generosus est vel etiam contraria horum Videtur tibi possibile esse
MENON Minime michi quidem sed tu o Socrates vere neque quia virtus est scisti verum hec de te domi nuntiabimus
SOCRATES Non solum o dilecte ceterum et quoniam neque alium aliquem conveni scientem velut michi videor
MENON Quid utique Gorgiam haud convenisti cum hic esset
SOCRATES Ego sane
MENON Deinceps nequaquam visus est tibi nosse
SOCRATES Haud omnino sum memor o Menon qua de re minime habeo dicere in presenti quo pacto michi tunc visum est Atqui fors ille quidem novit et tu que ille asseruit Recordare itaque michi quid astruebat Quodsi volueris ipse dic videntur quippe tibi que illi
MENON Michi profecto
SOCRATES Illum certe sinamus quoniam et abest Tu vero ipse o pro diis Menon quid ais virtutem esse Dicito et ne invideas quatenus fortunatissimum mendacium mentitus fuerim si videaris tu quidem scius atque Gorgias ego dixerim nullum umquam scientem convenisse
MENON Atqui non difficile o Socrates dicere Primum quidem si velis viri virtutem leve quoniam hec est viri virtus ydoneum esse bene civitati providere atque providentem amicis benefacere inimicisque male et se precavere nil tale tolerare Quod si volueris mulieris virtutem haud molestum pertransire quoniam decet eam domum bene dispensare salva facientem que intrinsecus et obsequentem esse viro Et alia pueri virtus et femine ac masculi necnon senioris viri si vero velis liberi si certe velis servi Atque alie permulte virtutes sunt Quas ob res neutiquam hesitatio dicere de virtute quid Penes unamquamque siquidem actionum et etatum ad singulum opus unicuique nostrum virtus est nec dissimiliter utique reor o Socrates et malitia
SOCRATES Plurima quadam felicitate videor frui o Menon si unam inquirens virtutem examen quoddam inveni virtutum a te positarum Quasi o Menon iuxta hanc ymaginem circa examina si me rogante apis super essentia quid est multas et omniformes diceres eas esse quid utique responderes michi si te interrogavero Ergo in hoc inquis multas et omniformes esse et differentes ab invicem in hoc quod apes sunt Sive in hoc nempe haud discrepant alio vero aliquo velut aut pulchritudine vel magnitudine vel aliquo alio talium Dic quid respondeas sic interrogatus
MENON Hoc ego sane quoniam neutique distant prout apes sunt altera ab altera
SOCRATES Ergo inquam post hec Hoc igitur michi o Menon quo minime dissident at idem sunt cuncte quid hec inquis esse Haberes quidpiam michi dicere
MENON Ego sane
SOCRATES Ita profecto et de virtutibus tamen etsi multe et omniformes sunt unam utique quandam speciem eandem universe habent propter quam sunt virtutes in quam bene se habet respicientem eum qui respondet id demonstrare quid contingit esse virtus Seu non addiscis que dico
MENON Videor quoque michi addiscere non tamen ut volo adverto quid queritur
SOCRATES An de virtute dumtaxat sic tibi videtur o Menon alia quidem viri esse alia vero mulieris et ceterorum sive etiam de sanitate et de magnitudine et de robore eodem modo alia quidem viri videtur tibi esse sanitas alia mulieris Sive eadem ubique species est si quidem sanitas sit seu in viro seu in alio quocumque sanitas
MENON Eadem michi videtur sanitas esse et viri et mulieris
SOCRATES Igitur et magnitudo et robur Si robusta mulier sit eadem specie et eodem robore robusta erit Hoc enim quod est eadem istud aio Nichil differt ad robur esse iuxta quod robur sive in viro sit sive in muliere An videtur tibi quid differre
MENON Non michi equidem
SOCRATES At virtus ad hoc ut virtus sit discrepabit quidquam an in puero sit an in sene an in viro an in muliere
MENON Michi sane videtur o Socrates illud nondum simile aliis hiis
SOCRATES Quid autem Numquid non viri virtutem astruxisti civitatem bene disponere mulieris vero domum
MENON Ego vero
SOCRATES Est igitur possibile bene disponere aut urbem aut domum aut aliud quidpiam non sobrie ac iuste disponentem
MENON Neutiquam
SOCRATES Igitur siquidem iuste et sobrie disponunt iustitia et sobrietate disponent
MENON Necesse
SOCRATES Eorundem itaque utrique indigent si debent boni esse et mulier et vir iustitie atque sobrietatis
MENON Videtur
SOCRATES Quid sane puer atque senex Numquid incesti existentes et iniusti boni umquam fiant
MENON Nequaquam
SOCRATES At sobrii atque iusti
MENON Neutiquam
SOCRATES Verum sobrii et iusti
MENON Ne
SOCRATES Universi ergo homines eodem modo boni sunt eadem quippe consecuti boni efficiuntur
MENON Videtur
SOCRATES Non utique aliquo pacto si non eadem virtus omnium est eodem quoque modo boni essent
MENON Nullatenus
SOCRATES Quandoquidem igitur eadem virtus omnium est experior dicere ac reminisci quid ipsum ait Gorgias esse necnon tu cum illo
MENON Quid aliud revera quam principari sufficientem esse hominibus siquidem unum quoque sciscitaris de omnibus
SOCRATES Ceterum sciscitor sane Verum an pueri eadem virtus o Menon atque servi principari sufficientes esse domino An videtur tibi adhuc utique servus esse qui principatur
MENON Haud omnino michi videtur o Socrates
SOCRATES Minime quippe congruum o optime Adhuc enim et hoc considera principari inquis possibile esse Nonne annectemus ad hoc iuste iniuste certe minime
MENON Puto ego quidem nam iustitia o Socrates virtus est
SOCRATES Utrum vel virtus o Menon vel virtus quedam
MENON Quid hoc ais
SOCRATES Tamquam de alio quocumque Ut si velis de rotunditate dicerem ego quoque quoniam figura quedam est non ita simpliciter quoniam figura Eapropter sane sic dicerem quoniam et alie sunt figure
MENON Recte diceres tu quoniam et ego dico non solum iustitiam verum etiam alias esse virtutes
SOCRATES Quas istas Dic Quemadmodum et ego tibi dicam etiam alias figuras si michi imperes atque tu igitur michi dic alias virtutes
MENON Fortitudo igitur michi utique videtur virtus esse et sobrietas ac sapientia necnon magnidecentia atque quam plurime
SOCRATES Item o Menon idem toleravimus multas adinvenimus virtutes unam investigantes alio modo quam nunc quoque Unam autem que per omnes istas est nequivimus reperire
MENON Minime namque valeo quolibet pacto o Socrates veluti tu queris unam virtutem sumere de omnibus ceu in aliis
SOCRATES Competenter utique verum ego studebo si sufficiens fuero nos preinstruere Scis etenim quoniam ita se habet de universo Si quis te roget hoc quod ego modo dicebam quid est figura o Menon si ipsi diceres quia rotunditas si tibi diceret que quidem et ego utrum scema rotunditas an scema quoddam diceres utique quoniam figura quedam
MENON Penitus sane
SOCRATES Nonne ideo quoniam alia sunt scemata
MENON Etiam
SOCRATES Et si addiderit sciscitari a te qualia diceres profecto
MENON Ego vero
SOCRATES Et rursus si de colore similiter percunctetur quid est atque dicente te quoniam album post hec assumat percunctatus utrum candidum color est an color quidam diceres nempe quatenus color quidam nam et alia contingunt entia
MENON Ego certe
SOCRATES Et si tibi imperaret dicere ceteros colores diceres utique alios quos haud minus accidit esse colores quam candidum
MENON Sic
SOCRATES Si ergo velut ego pertransiret sermonem ac diceret quoniam semper in multa devenimus atque minime michi sic Immo quoniam quidem multa hoc uno appellabas vocabulo atque ais nullum horum quod non figura esse et eadem et contraria cum sint ad invicem quoniam est istud nichilominus continet decusatum quam rectum quod nominat scema et nichilomagis inquis decusatum scema esse quam directum Nonne ita dicis
MENON Ego utique
SOCRATES Ergo igitur cum ita dicas tunc non magis ais rotundum esse orbiculatum quam directum neque rectum quam circulare
MENON Nullo modo o Socrates
SOCRATES Verum figuram haud magis inquis esse decusatum quam rectum neque alterum quam alterum
MENON Vera dicis
SOCRATES Quid igitur istud cuius hoc nomen scema Experiar dicere
Si ergo querenti sic seu de colore seu de figura dixisses immo minime adverto ego quid velis o homo neque novi quid dicis
fortassis autem admiraretur et diceret nonne perpendis quoniam investigo quid in cunctis hiis idem
An non in hiis o Menon habes dicere si quis inquireret quid est in tereti et recto et in reliquis que quidem figuras vocas idem in cunctis
Temptabo dicere quatenus et fiat meditatio tibi ad eam que de virtute responsio
MENON Minime sed tu o Socrate dic
SOCRATES Vis tibi gratus sim
MENON Funditus
SOCRATES Velis itaque michi dicere super virtute
MENON Ego sane
SOCRATES Nitendum ergo dignum namque
MENON Omnino quoque
SOCRATES Age certe temptabimus tibi dicere quid est figura Intuere igitur an hoc recipias ipsam esse
esto namque nobis hoc figura quod solum eorum que sunt est colori semper comitans
Satis tibi an aliter quocumque modo queris Ego quippe licet ita gratum habeo quam michi virtutem dicas
MENON Immo istud stolidum o Socrates
SOCRATES Quid dicis
MENON Quoniam scema est iuxta tuum dictum quod semper colorem comitatur esto
Si autem colorem minime dicat nosse verum eodem modo ambigat quemadmodum de scemate quid utique putas tibi respondere
SOCRATES Que vera sunt ego certe Atque si sapientum quis esset et litigiosorum et certatorum qui quereret dicerem equidem ei quoniam michi sane dictum est si vero minus recte dico tuum opus assumere verbum et redarguere
Si autem ut ego et tu nunc amici existentes velint alternatim disputare oportet modestius aliquo modo et magis dialetice respondere
Est profecto forsan dialetice non solum vera respondere sed et per illa quecumque confitetur scire respondens
Temptabo tibi ad hoc modum dicere Dic siquidem michi finem vocas quid Tale quid dico quale terminus et extremitas
 cuncta hec idem quid dico Fors autem nobis Prodicus dissidebit ceterum tu aliquo modo vocas terminari quid et finiri  hoc modo volo dicere nichil varium
MENON Immo voco et autumo perpendere que dicis
SOCRATES Quid vero Epipedum vocas quid et alterum item solidum velut hec que in geometricis
MENON Ego utique voco
SOCRATES Iam ergo iterum percipis michi ex hiis scema quod dico Nam de omni figura hoc aio in quod solidum desinit hoc esse figuram quod equidem comprehendens dicam solidi terminum scema esse
MENON Colorem profecto quid dicis o Socrates
SOCRATES Contumeliosus es o Menon viro seni questionum impedimenta precipis respondere ipse vero non vis recordatus dicere quid utique dicat Gorgias virtutem esse
MENON Ast ubi michi tu hoc dixeris o Socrates dicam tibi
SOCRATES Quamvis velatus quis agnoscat o Menon disputante te quoniam bonus es et amatores tibi adhuc sunt
MENON Quid vero
SOCRATES Quia nichil nisi iubes in disceptationibus quod equidem faciunt deliciantes tamquam tyrannizantes quamdiu in hora fuerint et simul me forsitan contempsisti quia sum minus bonus Deferam igitur tibi et respondebo
MENON Omnino itaque defer
SOCRATES Vis ergo tibi secundum Gorgiam respondeam qualiter nempe tu precipue consequeris
MENON Volo quomodo enim minime
SOCRATES Igitur dicitis effluxiones quasdam eorum que sunt iuxta Empedoclem
MENON Firmiter equidem
SOCRATES Necnon poros in quos et per quos effluxiones cedunt
MENON Penitus
SOCRATES Et effluxionum has quoque competere aliquibus pororum illas certe minores seu maiores esse
MENON Sunt ista
SOCRATES Ergo et visum nuncupas quid
MENON Ego sane
SOCRATES Ex istis utique intellige quid aio infit Pindarus Est namque color effluxio figurarum visui commetibilis et sensibilis
MENON Optime michi videris o Socrates hanc responsionem dixisse
Fortassis enim tibi de ritu dictum est
et pariter arbitror intelligis quod habeas ex eo dicere et vocem quid est et odorem et alia plurima talium
SOCRATES Prorsus quidem
Tragica quippe est o Menon responsio unde placet tibi magis quam que de figura
MENON Michi profecto
SOCRATES Verum non est o puer Alexidimi ut ego michi ipsi persuadeo at illa potior Reor autem nullatenus tibi videri nisi velut heri dixisti necessarium tibi abire ante misteria sed si mansisses et docereris
MENON Immo manebo o Socrates si michi multa huiusmodi dixeris
SOCRATES Atqui attentionis nichil pretermittam et tui gratia ac mei ipsius inquiens talia Sed uti minus non sufficiens ero plurima talia dicere
Ceterum tempta et tu michi pollicitum reddere de toto dicens de virtute quid est
et desine multa facere ex uno quod quidem dicunt eos qui conterunt quid undique qui contumeliis afficiunt verum dimittens totam et integram dic quid est virtus
Exempla profecto a me cepisti
MENON Videtur itaque michi o Socrates virtus ceu poeta ait gaudere quidem bonis et valere Et ego hoc dico virtutem desiderantem bonorum honestorum possibilem esse habundare
SOCRATES Ergo dicis honestorum desiderantem bonorum appetitorem esse
MENON Precipue autem
SOCRATES An vero existentibus aliquibus qui mala desiderent aliis autem qui bona Non universi o optime videntur tibi bona appetere
MENON Nequaquam michi
SOCRATES Ceterum quidam mala
MENON Ita
SOCRATES Arbitrantes mala bona esse ais sive etiam cognoscentes quia mala sunt tamen appetunt ea
MENON Ambo michi videntur
SOCRATES Prout enim videtur quis tibi o Menon cognoscens mala quoniam sunt tamen appetere ipsa
MENON Maxime
SOCRATES Quid appetere dicis quam fieri sibi
MENON Fieri quid enim aliud
SOCRATES Utrum ratus mala prodesse illi cuicumque fit an agnoscens mala quod ledunt cuicumque assunt
MENON Sunt autem qui arbitrentur mala prodesse sunt vero qui cognoscunt quoniam ledunt
SOCRATES An etiam videntur tibi agnoscere mala quoniam mala sunt qui arbitrantur mala prodesse
MENON Haud omnino videtur istud michi
SOCRATES Eapropter perspicuum quod hii quidem mala non appetunt qui ignorant ea immo ea que estimabant bona esse sunt autem hec mala
Quas ob res qui ignorant ea et rati bona esse liquidum quoniam bona appetunt an non
MENON Nituntur hii vero
SOCRATES Quid sane Bonorum desiderantes uti dicis tu autumantes quoque mala ledere illum cuicumque assunt agnoscunt quolibet modo quoniam ledentur ab eis
MENON Necesse
SOCRATES Verum lesos isti nonne putant miseros esse secundum quantum leduntur
MENON Et hoc necesse
SOCRATES Miseros certe numquid non infelices esse
MENON Existimo ego
SOCRATES Est igitur qui velit miser et infelix esse
MENON Neutiquam michi videtur o Socrates
SOCRATES Non igitur vult o Menon mala quispiam siquidem noluerit talis esse Quid enim aliud est miserum esse quam desiderare mala et habere
MENON Laboras vera dicere o Socrates et nullus vult mala
SOCRATES Non itaque modo dicebas quia est virtus bona velle quidem et posse
MENON Dixi enim
SOCRATES Non igitur hoc dicto velle quidem omnibus inest et ita utique minime alter altero melior
MENON Apparet
SOCRATES Ceterum patet quoniam si est potior alius alio secundum posse sane erit melior
MENON Prorsus
SOCRATES Hoc est igitur ut videtur iuxta tuam sententiam virtus potentia acquirendi bona
MENON Omnifariam michi videtur o Socrates ita se habere ceu tu nunc suspicaris
SOCRATES Inspiciamus autem et hoc an verum dicis fors etenim bene ais Bona inquis sufficientem esse vendicare virtutem esse
MENON Ego sane
SOCRATES Bona certe vocas haud quemadmodum valitudinemque et divitias
Et aurum inquam et argentum vendicare et honores in civitate et magistratus
Numquid alia quedam dicis bona quam talia
MENON Neutiquam immo universa dico huiuscemodi
SOCRATES Esto aurum revera et argentum acquirere virtus est velut ait Menon magni regis paternus amicus
Utrum apponis quid huic questui o Menon videlicet iuste et sancte an nichil penes te differt sed quamvis iniuste quis ipsa vendicet similiter tu ea virtutem vocas
MENON Nequaquam o Socrates at vitium 
SOCRATES Penitus oportet igitur tamquam videtur huic questui iustitiam seu sobrietatem sive sanctimoniam adesse vel aliam aliquam particulam virtutis sin autem non erit ei virtus et quidem lucrifaciens bona
Quo pacto enim sine hiis virtus fiat unquam
At non lucrifacere aurum et argentum cum non iustum fuerit neque ipsi neque alii nullatenus virtus et hec erit penuria
MENON Patet
SOCRATES Nichilo igitur magis questus huiuscemodi bonorum quam penuria virtus utique erit Atqui ut videtur quicquid cum iustitia fit virtus est quicquid autem sine omnibus huiuscemodi vitium
MENON Videtur michi necessarium esse veluti dicis
SOCRATES Nonne igitur horum singulum paulo prius particulam virtutis dicebas esse iustitiam ac sobrietatem ac cuncta talia
MENON Ne
SOCRATES Dehinc o Menon ludis ad me
MENON Quid nempe o Socrates
SOCRATES Quoniam me modo orante te non conterere neque dispergere virtutem atque dante exempla iuxta que oporteat respondere hoc certe neglexisti dicisque michi quia virtus est possibilem esse bona vendicare cum iustitia id autem ais particulam virtutis esse
MENON Ego sane
SOCRATES Nonne contingit ex quibus tu confiteris cum particula virtutis agere quicquid agat [id est] istud virtutem esse Nam iustitiam particulam ais virtutis esse et singula horum
Quid ergo dico hoc Quoniam me rogante in toto dicere virtutem ipsam autem multo deficis dicere quid est omnemque actum inquis virtutem esse siquidem cum particula virtutis agatur ac si dixeris quid virtus est in toto et iam non cognoscente me atque si tu dispergeres eam per particulas
Opus est itaque tibi iterato a principio ceu michi videtur eadem questione o amice Menon quid est virtus si cum particula virtutis omnis actus virtus quoque sit Hoc enim est dicere cum inquiat quidam omnis cum iustitia actus virtus est
An non videtur tibi denuo opus esse eadem questione sed autumas quempiam nosse particulam virtutis quid est ipsam nescientem
MENON Non michi equidem videtur
SOCRATES Si enim et reminisceris quid ego tibi nunc respondi de figura abiciemus talem responsionem que per adhuc quesita et nondum concessa articulatur responsum dare
MENON Et recte quidem abiciemus o Socrates
SOCRATES Neque igitur o optime neque tu adhuc quesita virtute tota quid est neu per ipsius particulas respondens enucleatum ire ipsam cuilibet aut aliud quicquam hoc eodem modo dicens Verum rursus eadem opus est interrogatione qua existente virtute dicis que dicis anne nichil tibi videor dicere
MENON Michi quoque videris recte dicere
SOCRATES Responde itaque rursus a principio quidnam ais virtutem esse et tu et amicus tuus
MENON O Socrates audivi nempe ego priusquam etiam convenirem te quoniam tu nichil aliud quam ipsemet dubitas et alios dubitare facis atque nunc uti michi videris blandiris michi et attonitum reddis atque mirabiliter incantas ut plenus dubietate fiam
Necnon videris michi omnifariam si decet in aliquo contumeliis afficere simillimus esse et in specie et in aliis huic late narce equoree Etenim ipsa semper appropriantem et tangentem sopit et narcissare facit atque tu michi videris nunc me talem secundum quid fecisse obstupefieri et narcissare
Vere enim ego et anima et ore obstupesco et non habeo quid respondeam tibi Etiam decies milies de virtute quam plurimos sermones dixi et ad plures et prorsus bene ceu michi ipsi videbar nunc nimirum neque quid est funditus habeo dicere
Et michi videris bene deliberasse haud abnavigans hinc neque peregre recedens Si enim advena in alia civitate huiusmodi facias fortassis utique tamquam seductor abigeris
SOCRATES Versutus es o Menon et ferme fefellisti me
MENON Quid maxime o Socrates
SOCRATES Agnosco et cuius ergo comparasti me
MENON Cuius reris
SOCRATES Quatenus te recomparem Ego nimirum hoc novi de omnibus bonis quoniam gratulantur comparati  expedit enim eis bone nimirum autumo bonorum etiam ymagines  sed neque comparabo te
Ego vero si narca ipsa narcissans ita et alios facit narcissare similis sum ei sin autem minime
Non enim scientia habundans ipse alios facio hesitare sed universis magis ipse ambigens ita et ceteros facio dubitare
Et nunc quidem de virtute quid est ego quidem non novi tu sane forsitan prius nosti antequam me convenisses nunc autem similis es ignoranti Verumptamen volo tecum considerare ac simul vestigare quid est
MENON Et quomodo queres o Socrates hoc quod non nosti ad totum quid sit Quale enim eorum que nescis proponens queres
Si etiam quam certissime inveneris ipsum qualiter scies quoniam hoc est quod tu nescis
SOCRATES Adverto quid tu velis dicere o Menon Vides hoc ut litigiosum argumentum adducis quoniam non igitur est querendum homini neque quod novit neque quod non novit
Neque enim quod novit querat  novit quippe et non est opus tali cuilibet questione  neque quod non novit minime siquidem novit quod querat
MENON Non revera bene tibi videtur dici argumentum hoc o Socrates
SOCRATES Non michi utique
MENON Habes dicere quomodo
SOCRATES Ego sane Audivi enim a virisque et mulieribus sapientibus circa divinas res
quendam sermonem dicentibus verum
michi quoque videri ac bonum
MENON Quem hunc et qui dicentes
SOCRATES Dicentes quidem sunt ex sacerdotibus et sacerdotissis quibuscunque cure fuit de quibus meditabantur rationem possibiles esse dare Dicitque et Pindarus et alii multi poetarum quicunque divini sunt
Que vero inquiunt hec sunt Ceterum attende si tibi videntur vera proferre
Aiunt quippe animam hominis esse immortalem et aliquotiens autem obire  quod mori vocant  interdum quoque iterum generari interire vero nunquam
Oportere profecto propter ista quam sanctissime degendo agere vitam Quibus enim
Persefone penam veteris luctus
acceperit in superam maritimam illorum nono anno
reddat animam iterum
ex quibus reges clari
et robore fortes sapientiaque maximi
viri crescent In reliquo vero tempore heroes pudici
ab hominibus vocantur
Tamquam ergo anima immortalisque existens et que frequenter nata sit et perspexerit et que hic et que in Averno et universas res non est quod non didicerit
Qua de re non mirum et de virtute et de aliis possibile esse ipsam reminisci que et prius scivit
Quasi enim nature totius cognata existente anima et que didicerit universa nichil prohibet unum dumtaxat recordatum  quod vero disciplinam vocant homines  alia cuncta ipsum adinvenientem
si quis virilis fuerit et minime pre labore desistat querens Nam querere igitur et discere monumentum totum est
Nullatenus ergo decet persuaderi huic litigioso argumento Hoc namque nos segnes faciet et est mollibus hominum dulce auditu illud sane operativos et inquisitivos efficit
Cui ego credens verum esse volo tecum scrutari virtus quid est
MENON Ne o Socrates verum simpliciter dicis hoc quia non addiscimus immo quam vocamus disciplinam monumentum est Habes me istud docere quoniam sic se habet
SOCRATES Et modo dicebam o Menon quoniam versipellis es et nunc rogas an habeam te docere qui non dicam doctrinam esse sed recordationem quatenus statim appaream ipse michi ipsi contraria dicens
MENON Nequaquam per Iovem o Socrates non ad hoc respiciens dicebam sed consuetudine Verum si quo pacto michi habes ostendere quoniam ita se habet ut dicis ostende
SOCRATES Sed est equidem non facile attamen volo animum adhibere tui ergo Atqui michi advoca multorum acolitorum horum tui ipsius unum quem velis quatenus in hoc tibi demonstrem
MENON Prorsus utique huc accede
Grecus autem est et grecissat
omnino certe servus domi genitus
SOCRATES Applica sane mentem utrum tibi videatur an in memoriam reductus an addiscens a me
MENON Immo attendam
SOCRATES Dic quoque michi o puer

agnoscis quadrangulum spatium equales habens lineas has omnes quatuor cum sint
ACOLITUS Penitus
SOCRATES Nonne et istas que per medium est equales habens
ACOLITUS Etiam
SOCRATES Igitur esto utique huiuscemodi spatium maius ac minus
ACOLITUS Omnino
SOCRATES Si ergo fuerit hoc latus duorum pedum et hoc duorum quot nempe erit pedum totum
Sic autem examina esto hoc duorum pedum hoc vero unius pedis dumtaxat aliud quid quam semel nempe erit duorum pedum spatium
ACOLITUS Ita
SOCRATES Quando quidem certe duorum et hoc aliud quid quam bis efficitur
ACOLITUS Efficitur
SOCRATES Duorum itaque bis fit pedum
ACOLITUS Ne
SOCRATES Quot igitur sunt duo bis pedes Ratiocinatus dic
ACOLITUS Quatuor o Socrates
SOCRATES Igitur fiat utique huius spatii alterum duplum tale nempe equales habens cunctas lineas tamquam istud
ACOLITUS Sic
SOCRATES Quot ergo erit pedum
ACOLITUS Octo
SOCRATES Eya vero experire michi dicere quantum quid erit illius linea unaqueque Nam huius duorum pedum quid autem illius dupli
ACOLITUS Liquet o Socrates quoniam dupla
SOCRATES Vides o Menon quoniam ego hunc nichil doceo sed interrogo universa
Et nunc iste autumat scire qualis est qua octopedale spatium fiat an non videtur tibi
MENON Michi profecto
SOCRATES Novit igitur
MENON Neutiquam
SOCRATES Existimat certe a dupla
MENON Ita
SOCRATES Vide autem ipsum recordatum deinceps ut oportet reminisci
Tu vero dic a dupla linea dicis duplum spatium fieri
Tale quidem dico non hac quoque longum hac vero breve sed equale undique esto quemadmodum istud duplum sane huic octopedale Verum vide an adhuc a dupla videtur fore
ACOLITUS Michi nempe
SOCRATES Igitur dupla ipsa huius efficitur si alteram tantam apponamus hinc quoque
ACOLITUS Funditus utique
SOCRATES Ab ista dicis erit octopedale spatium si quatuor tante fiant
ACOLITUS Etiam
SOCRATES Describamus autem ab ea equales quatuor Aliud quicquid istud nempe erit quod ais octopedale esse
ACOLITUS Omnino
SOCRATES Itaque in ipso erunt hec quatuor quorum singulum equale erit huic quadrupedali
ACOLITUS Ne
SOCRATES Quantum ergo efficitur Quater tantum
ACOLITUS Qui vero minime
SOCRATES Duplum igitur est quater tantum
ACOLITUS Non per Iovem
SOCRATES At quantuplum
ACOLITUS Quadruplum
SOCRATES A dupla igitur o puer haud duplum immo quadruplum efficitur spatium
ACOLITUS Verum inquis
SOCRATES Ex quatuor nimirum quater est sedecim nonne
ACOLITUS Ne
SOCRATES Octopedale revera a qua linea non ab ista vero quadruplum
ACOLITUS Inquam
SOCRATES Quadrupedale revera a dimidia ista hec
ACOLITUS Sic
SOCRATES Octopedale num illius duplum est huius vero dimidium

Numquid a maiore erit sive tanta linea a minore quoque quam tanta nonne
ACOLITUS Michi revera videtur ita
SOCRATES Bene quid enim tibi videtur hoc responde Et michi dic nonne hec quidem duorum pedum erat illa vero quatuor
ACOLITUS Ne
SOCRATES Oportet igitur octopedis spatii lineam maiorem esse ista dipode minorem revera tetrapode
ACOLITUS Oportet
SOCRATES Tempta dicere quantam ais ipsam esse
ACOLITUS Tripedalem
SOCRATES Ergo si tripedalis fuerit dimidium huius assumemus et erit tripedalis
Duo quippe illi hic autem unus Et ex hac parte similiter duo quidem illi hic autem unus Atque fit hoc spatium quod ais
ACOLITUS Ita
SOCRATES Igitur si fuerit hac vero trium et hac quoque trium totum spatium trium tripedum efficitur
ACOLITUS Patet
SOCRATES Tres autem ter quot sunt pedes
ACOLITUS Novem
SOCRATES Oportuit profecto duplum quot esse pedum
ACOLITUS Octo
SOCRATES Haud igitur a tripedali octopedale spatium efficitur
ACOLITUS Nullatenus
SOCRATES Immo a qua Experire nobis dicere diligenter et si non vis numerare at ostende a qua
ACOLITUS Atqui per Iovem o Socrates ego nescio
SOCRATES Advertis item o Menon quo iam venit ille reminiscendi
Quoniam primo scivit equidem minime que sit octopedalis spatii linea quemadmodum neque novit sed existimabat istam tunc scire et audacter respondebat quasi noscens et non arbitrabatur hesitare Nunc autem arbitratur ambigere iam et velut non novit neque noscere
MENON Verum ais
SOCRATES Nonne igitur melius se habet circa rem quam non novit
MENON Etiam hoc michi videtur
SOCRATES Dubitare itaque eum facientes et narcissare tamquam narca ergo quid obfuimus
MENON Minime michi videtur
SOCRATES Operosum igitur aliquo modo efficimus ut videtur ad inveniendum qualiter se habeat
Modo nimirum et investigabit utique libenter non agnoscens tunc vero leviter ad multos et multotiens putabat certe bene dicere de duplo spatio quod oportet duplam lineam habere longitudinem
MENON Videtur
SOCRATES Putas igitur ipsum prius niti querere ac discere hoc quod rebatur scire cum nescivisset antequam in hesitationem dilapsus esset arbitratus non scire ac affectabat scire
MENON Neutiquam michi videtur o Socrates
SOCRATES Lucratus est ergo narcissans
MENON Videtur michi
SOCRATES Intuere sane ex hac dubitatione quoniam et [si] adinveniet querens mecum nichil nisi percunctante me et non docente
Observa sicubi invenias me docentem et exponentem ipsi sed non istorum opiniones requirentem
Dic namque michi tu nonne vero quadrupedale hoc nobis existit spatium Perpendis
ACOLITUS Ego utique
SOCRATES Alterum ipsi addamus istud equale
ACOLITUS Quidni
SOCRATES Igitur adimpleamus utique quod in angulo illud
ACOLITUS Penitus
SOCRATES Aliud quid ergo fiant quatuor equalia spatia hec
ACOLITUS Quidni
SOCRATES Ergo totum hoc quantuplum huius efficitur
ACOLITUS Quadruplum
SOCRATES Oportuit quoque duplum nobis fieri an non reminisceris
ACOLITUS Omnifariam
SOCRATES Ergo est ipsa linea ab angulo in angulum quendam dirimens bifariam unumquodque istorum spatiorum
ACOLITUS Ne
SOCRATES Itaque quatuor ipse fiunt linee equales continentes hoc spatium
ACOLITUS Fiunt
SOCRATES Considera quoque quantum quid est hoc spatium
ACOLITUS Minime adverto
SOCRATES Nonne quatuor cum sint ista dimidium cuiusque queque linea dirimit interius necne
ACOLITUS Quidni
SOCRATES Quot ergo tanta in hoc insunt
ACOLITUS Quatuor
SOCRATES Quot vero in illo
ACOLITUS Duo
SOCRATES Quatuor sane duobus quid sunt
ACOLITUS Dupla
SOCRATES Illud profecto quot pedum fit
ACOLITUS Octo pedum
SOCRATES A qua linea
ACOLITUS Ab hac
SOCRATES Ab ea que ab angulo in angulum tendit quadrupedis
ACOLITUS Quidni
SOCRATES Vocantque istam sophiste dyametrum
Qua de causa si huic dyametros nomen a dyametro utique ut tu dicis o puer Menonis fiet duplum spatium
ACOLITUS Omni modo o Socrates
SOCRATES Quid tibi videtur o Menon Est quam doxam non sui ipse responderet
MENON Nequaquam sed sui ipsius
SOCRATES Necnon non novit ut diximus paulo prius
MENON Vera ais
SOCRATES Inerantque ipsi opiniones necne
MENON Etiam
SOCRATES Nescienti ergo de quibus non novit insunt vere opiniones de hiis que ignoravit
MENON Claret
SOCRATES Et nunc equidem ipsi quasi sompnium modo renovantur opiniones iste
Si vero quis eum interroget pluries eadem hec et pluribus modis nosti quod ad ultimum nullo minus diligenter sciet de istis
MENON Videtur
SOCRATES Igitur nemine docente sed percunctante sciet resumens ipse ex se scientiam
MENON Quidni
SOCRATES Resumere ipsum in se scientiam non reminisci est
MENON Funditus
SOCRATES Ergo igitur nonne scientiam quam nunc iste habet aut accepit aliquando aut semper habuit
MENON Ita
SOCRATES Igitur si semper habuit semper erat etiam sciens
Si vero recepit aliquando non utique in presenti vita accepit aut docuit quis hunc geometricare
Hic namque faciet de omni geometria eadem ista et ceteris doctrinis universis
Est itaque qui hunc omnia docuerit Iustus nimirum es scire aliterque et quoniam in tua domo genitus est et educatus
MENON Immo novi ego revera quia nullus unquam docuit
SOCRATES Habetque has opiniones seu non
MENON Necesse o Socrates videtur
SOCRATES Sin autem non in presenti vita accipiens non novit hoc clarum quoniam in alio aliquo tempore habuit et addidicit
MENON Apparet
SOCRATES Itaque hoc quidem est tempus quando non erat homo
MENON Quidni
SOCRATES Si igitur quando fuerit tempore et quocumque non homo fuerit inerunt ipsi vere opiniones questiones excitate scientie fiunt Ergo igitur semper tempore erudita fuerit anima eius Liquidest quippe quoniam omni tempore est vel non est homo
MENON Constat
SOCRATES Igitur si semper veritas nobis eorum queque sunt est in anima immortalis utique erit anima
Eapropter confidentem oportet quod minus est sciens modo  hoc autem est quod non reminiscens  aggredi querere et recordari
MENON Bene michi videris dicere o Socrates
SOCRATES Nescio quomodo etenim ego michi o Menon
Et equidem alia non utique pro hac sententia instarem
Quoniam autumantes oportere querere que minime quis novit potiores utique simus et viriliores et minus desidiosi quam si arbitremur que nequaquam scimus non possibile esse invenire nec oportere querere
super hoc omnino decertarem si possibilis essem et verbo et opere
MENON Et istud equidem videris michi bene dicere o Socrates
SOCRATES Vis ergo quandoquidem consentimus quoniam querendum de quo minime quis novit conemur communiter querere quid sit virtus
MENON Penitus revera Necnon o Socrates sed ego quidem illud libentissime quod indagavi primum et contemplatus sum audirem itaque utrum tamquam docibili existenti ei deceat intendere an quasi natura sive velut aliquocumque modo adveniente hominibus virtute
SOCRATES Sed si ego imperarem o Menon non solum michi ipsi sed et tibi non utique indagaremus prius sive docibile sive non docibile virtus antequam quid sit primo scrutati essemus ipsum
Quoniam vero tui ipsius non conaris imperare ut nempe liber sis michique intendis imperare atque imperas indulgebo tibi quid namque convenit facere
Videtur igitur considerandum esse quale quid sit quod nondum novimus quid sit
Sin autem quid ergo immo modicum michi imperium laxa et permitte ex ypotesi hoc contemplari sive docibile est sive qualitercumque
Dico utique ex ypotesi hoc modo quemadmodum geometre frequenter speculantur quotienscumque quis interrogaverit eos velut de superficie an possibile in hunc equidem circulum hanc superficiem triangulam collocare
Dicat autem quis quoniam Nondum novi utrum sit istud tale sed quasi quandam ypotesim opere pretium reor habere ad rem talem quoque
Si est hec superficies huiusmodi ut ad datam eius lineam extendentem relinqui tali superficiei qualis utique ipsa proposita fuerit aliud quid michi acciderit videtur et aliud item si impossibile est hoc pati
Ponens ergo volo dicere tibi quid accidit de collocatione in circulo sive impossibile sive minime
Sic autem et de virtute nos quoniam quidem nescimus neque quid sit neque quale quid ponentes ipsum consideremus sive docibile sit an non docibile sic dicentes
Si quale quid est eorum qui circa animam sunt virtus docibile utique sit vel non docibile
Primum equidem si est alteriusmodi quam quale scientia igitur docibile vel non  seu quod nunc diximus recordabile
differat sane nichil nobis utrocumque nomine utamur  sed putas docibile An hoc equidem omni constans quia nichil aliud docetur homo quam scientiam
MENON Michi vero videtur
SOCRATES Si autem scientia quedam virtus manifestum quoniam docibile quoque erit
MENON Qui enim minime
SOCRATES Ab hoc igitur statim recessimus quoniam tali quidem existente docibile tali vero minime
MENON Prorsus
SOCRATES Istud autem post hoc ut videtur perspici oportet utrum sit scientia virtus seu alteriusmodi a scientia
MENON Michi sane videtur hoc post illud considerandum esse
SOCRATES Quid vero Aliud quid quam bonum ipsum dicimus esse
MENON Omnifariam utique
SOCRATES Itaque si quid est bonum et illud disparatum a scientia fors utique erit virtus non scientia quedam
Si vero nichil est bonum quod non scientia contineat scientiam sane quid ipsum suspicantes esse recte suspicamur
MENON Sunt hec
SOCRATES Et certe virtute sumus boni
MENON Quidni
SOCRATES Si vero boni commodi universa quippe bona commoda nonne
MENON Etiam
SOCRATES Et virtus profecto commodum est
MENON Necesse ex concessis
SOCRATES Speculemur autem singulum assumentes qualia sunt que nobis prosunt
Sanitas dicimus et robur et pulchritudo atque divitie utique hec dicimus et huiusmodi commoda nonne
MENON Ita
SOCRATES Eadem nempe ista dicimus aliquotiens et obesse an tu aliter ais sive ita
MENON Neutique verum ita
SOCRATES Intuere vero quando quid unicuique horum precedat prodest nobis et quando quid obest
Igitur nonne quotiens rectus usus prodest quotiens autem minime obest
MENON Funditus
SOCRATES Amplius sane et secundum animam consideremus Sobrietatem quid vocas et iustitiam et fortitudinem et discibilitatem et memoriam atque magnidecentiam et cuncta huiusmodi
MENON Ego vero
SOCRATES Speculare sane horum que tibi videntur haud scientia esse verum aliud a scientia seu nonne interdum obsunt interdumque proficiunt
Veluti fortitudo si non sit prudentia fortitudo atqui qualis ausus quidam
nonne quotiens absque mente audeat homo leditur quotiens vero cum mente proficitur
MENON Sic
SOCRATES Nonne et sobrietas similiter et discibilitas
cum mente quoque discendo perquisita et preparata utilia absque vero mente noxia
MENON Omnino certe
SOCRATES Nonne igitur una cuncta anime argumenta et perseverantie ducente quoque prudentia in bonitatem consummantur imprudentia nempe in contrarium
MENON Videtur
SOCRATES Si ergo virtus eorum que in anima quid est et necessarium ipsum commodum esse prudentiam oportet ipsum esse
quandoquidem omnia que secundum animam ipsa quidem secundum seipsa neque commoda nec noxia sunt accedente profecto prudentia vel imprudentia nocivaque et utilia fiunt
Secundum autem hanc rationem commodam existentem virtutem prudentiam quandam esse oportet
MENON Michi vero videtur
SOCRATES Et quidem etiam cetera que nunc diximus divitiasque et similia tunc vero bona tunc autem nociva esse itaque non quasi alii anime prudentia ducens utilia ea que sunt anime effecit necnon imprudentia noxia
ita rursus etiam hiis anima recte usa et ducens utilia ipsa reddit non recte quoque nociva
MENON Penitus
SOCRATES Recte quoque que prudens est ducit fallaciter que imprudens
MENON Sunt ista
SOCRATES Ad hunc modum de cunctis dicere est
homini nempe universa reliqua ex anima dependere ea vero que anime ex prudentia si debeant bona fieri
Et hac ratione prudentia utique erit quod est commodum dicimusque virtutem esse commodum
MENON Omnifariam
SOCRATES Prudentiam igitur dicimus virtutem esse sive universam sive partem aliquam
MENON Videntur michi bene dici o Socrates que dicta sunt
SOCRATES Igitur si hec ita se habent non utique natura boni
MENON Non michi videtur
SOCRATES Etenim et hoc esset si natura efficerentur essent aliqui qui agnoscerent iuvenum bonos naturis
Quos nos utique assumentes illis demonstrantibus custodiremus utique in turre designantes multo magis quam aurum quatenus nullus eos corrumperet
sed cum pervenirent in etatem utiles redderentur urbibus
MENON Congrue fortassis o Socrates
SOCRATES Ergo igitur quandoquidem non natura boni boni fiunt itaque disciplina
MENON Videtur michi iam necessarium et clarum esse o Socrates secundum ypotesim siquidem scientia est virtus quoniam docibile est
SOCRATES Forsan per Iovem Sed non hoc minime bene fassi sumus
Attamen videbatur modo bene dici
At non in presenti solum oporteat ipsum videri bene dici immo et in presenti et in futuro si debeat quid ipsius integrum esse
MENON Quid igitur Ad quid respiciens graviter fers hoc et dubitas ne scientia sit virtus
SOCRATES Ego tibi dicam o Menon Nam docibile ipsum esse siquidem scientia est haud contrapono ne non bene dici
Quod autem non sit scientia intende si tibi videor competenter ambigere
Hoc enim michi dic si est docibilis quelibet res  non solum virtus  num necesse ipsius et doctores et discipulos esse
MENON Michi sane videtur
SOCRATES Igitur econtrario item cuius neque doctores neque discipuli fuerint bene utique ipsum ymaginati ymaginemur non docibile esse
MENON Sunt ista verum virtutis doctores non videntur tibi esse
SOCRATES Sepe utique indagans an aliqui essent ipsius magistri omnia faciens non valeo reperire Etiam cum plurirnis perscrutor et hiis precipue quoscumque reor peritissimos rei esse
Et utique etiam nunc o Menon in bonum nobis hic ipse assedit cui communicemus questionem
Competenter quippe communicabimus ipse enim hic primum est patris divitisque et sapientis Antemionis
qui factus est dives non ab ultroneo neque dante aliquo  quemadmodum qui nunc nuper recepit Policratis divitias Ismenyas Thebanus  verum sui ipsius sapientia lucratus atque cura
deinde et cetera non superbus visus esse civis neque onerosusque et molestus atqui venustus et decens vir
dehinc istum bene educavit et erudivit ut videtur Atheniorum multitudini desiderant itaque eum in maximos principatus
Iustum vero cum talibus indagare de virtute doctores sive sint sive minime et qui
Tu igitur nobis o Anite coexamina michique et tui ipsius hospiti Menoni huic de ista re qui utique sunt doctores
Ita autem speculare si voluerimus Menonem istum bonum medicum fieri ad quos utique ipsum mittamus magistros Igitur nonne ad medicos
ANITUS Prorsus
SOCRATES Quid autem si coriarium bonum voluerimus fieri ergo non ad coriarios
ANITUS Quidni
SOCRATES Et reliqua non dissimiliter
ANITUS Penitus equidem
SOCRATES Sic autem michi iterato de eisdem dic
Ad medicos dicimus mittentes hunc bene nempe mitteremus volentes medicum fieri Ergo cum hoc dicamus illud dicimus ad hos mittentes ipsum sobrie agamus utique eos qui student arti magis quam qui minime et mercedem operantur in ipso hoc pronuntiantes se magistros volentis venire quidem et discere
Itaque nonne ad hec respicientes bene utique mittamus
ANITUS Etiam
SOCRATES Itaque nonne et de aulesi et de aliis eadem ista
Multa amentia sit volentes auletem quempiam facere ad eos profecto qui profitentur doctum ire artem et mercedem operantur nolle mittere aliisque quibusdam impedimenta prebere querentem discere apud hos qui neque simulant magistri esse neque est eorum discipulus quisnam huius discipline quam nos postulamus discere apud eos quemcumque utique mittamus
Nonne plurima tibi videtur irrationabilitas esse
ANITUS Ita per Iovem michi quoque indisciplinatio insuper
SOCRATES Bene ais Nunc sane licet tibi mecum communiter deliberare super advena hoc Menone
Hic siquidem o Anite dudum dicit ad me quoniam conspicit hanc sapientiam atque virtutem qua homines domosque et civitates bene disponunt et parentes suos placant et cives atque peregrinos recipere et remittere sciunt digne viro bono
Istam itaque virtutem intuere ad quos utique mittentes eum bene mittamus
Aut patet iuxta presentem sermonem quoniam ad hos qui profitentur virtutis doctores esse annuntiantes se publicos Grecorum volenti discere mercedem huius taxantes et operantes
ANITUS Et quos dicis istos o Socrates
SOCRATES Nosti quoque etiam tu quoniam hii sunt quos homines vacant sophistas
ANITUS Ercules eufema o Socrates
Neminem cognatorum neminem domesticorum neminem amicorum neque civem neque advenam talis mania apprehendat ut ad istos veniens ledatur
quoniam hiis quoque manifesta est noxaque et corruptio cohabitantium
SOCRATES Quid dicis o Anite Hii ergo soli eorum qni sollicite intendunt quid scire benefacere adeo ab aliis differunt ut non solum non prosunt quemadmodum alii quotiens quis eis tradatur immo quod contrarium corrumpunt
Et horum manifeste pecunias probant lucrifacere
Ego igitur non habeo quid tibi credam novi quippe virum unum Protagoram plures pecunias lucratum ab hac sophia quam Fidiam quoque qui tam splendide operabatur et alios decem statuarum fabros
At monstrum dicis si hii qui calceos operantur veteres et vestimenta resarcientes nequaquam valeant latere trtginta dies deteriora reddentes quam receperint vestimenta et calceos sed si talia fecerint cito fame moriantur
Protagoras igitur totam Greciam latuit corrumpens cohabitantes et deteriores remittens quam receperit plus quam quadraginta annos
 reor enim ipsum defunctum esse prope etiam septuaginta annos factum quadraginta vero in arte manentem  atque universo tempore isto adhuc in diem hanc placens haud quievit
et non solum Protagoras immo et alii perplurimi hii nempe prius facti illo hii utique etiam nunc superstites
Utrum igitur inquiemus iuxta tuum verbum scientes ipsos fallere et ledi iuvenes an latuisse illos
Et ita insanire asseremus istos quos quidam aiunt sapientissimos hominum esse
ANITUS Oppido quoque debent insanire o Socrates at multo magis qui hiis tribuunt census iuvenum istisque amplius magis qui horum tutores affines valde vero maximeque universorum urbes permittentes ipsos ingredi et non eicientes sive quis peregrinus argumentetur huiusmodi quid agere sive ipse
SOCRATES Utrum o Anite contumelia affecit te quis sophistarum vel quid ita ipsis molestus es
ANITUS Neque per Iovem ego cohabitavi alicubi eorum nemini neque alium sinerem meorum neminem
SOCRATES Inexpertus igitur es omnimode virorum
ANITUS Et sim utique
SOCRATES Quomodo ergo o beate noscas de hac re sive quid bonum habeat sibi ipsi sive malum cuius prorsus inexpertus sis
ANITUS Ex facili quoque hos novi qui sint sive inexpertus horum sim sive minime
SOCRATES Augur es fors o Anite quoniam quomodo aliter nosces super hiis de quibus ipse dicis mirarer utique
Sed enim non istos vestigavimus qui sunt equidem ad quos Menon veniens nequam fiat  hii nimirum si tu velis sint sophiste 
verum illos dic nobis et paterno huic amico benefac exponens sibi ad quos veniens in tanta urbe virtute quam nunc ego pertransibam fiat sane dignus verba
ANITUS Quid ipsi nonne tu exposuisti
SOCRATES Atqui quos ego rebar magistros horum esse dixi sed sum nichil inquiens ut tu ais
ANITUS Et forsan quid ais
SOCRATES Immo tu quidem in parte sibi dic ad quos veniat Atheniensium dic nomen cuiuslibet velis
ANITUS Quid autem unius hominis nomen oportet audire Quemcumque enim conveniat honestorum et bonorum nullus est qui non meliorem ipsum faciat quam sophiste si quidem voluerit persuaderi
SOCRATES Utrum hii honesti ac boni ab ultroneo facti sunt tales a nullo discentes verumptamen alios docere possibiles existentes ea que ipsi non didicerunt
ANITUS Et istos ego assero a prioribus addiscere cum essent honesti ac boni An non videntur tibi et multi boni fuisse in hac civitate viri
SOCRATES Michi profecto o Anite et esse videntur istic boni civilia et fuisse iam non minus quam esse
Verum ergo et doctores boni fuerunt eorum virtutis
Hoc siquidem est de quo sermo nobis contingit esse non si sint boni seu non viri istic neque si fuerint in priori ceterum an docibile sit virtus pridem contemplamur
Illud autem speculati hoc examinamus putas boni viri et modernorum et priscorum banc virtutem quam ipsi boni extiterant sciebant et alii tradere an haud tradibile hoc homini neque relinquibile alii ab alio
Istud est quod pridem vestigamus egoque et Menon Hactenus itaque attende ex tui ipsius verbo Themistoclea numquid non bonum dicas virum fuisse
ANITUS Ego sane omniumque maxime
SOCRATES Nonne et doctorem bonum siquidem quis alius proprie virtutis magister erat et hunc esse
ANITUS Existimo ego quidem si voluisset utique
SOCRATES At putas non si voluerit alios aliquos honestos et bonos fieri precipue autem filium suum
Aut arbitraris ipsum invidere illi atque accurate non tradere virtutem qua ipse bonus erat
An non audisti quia Themistocles Cleofantum filium equitem nempe docuerat bonum
Manebat igitur in equis erectus stans necnon iaculabatur ab equis erectus atque cetera multa et ammiranda operabatur que ille ipsum erudierat et reddidit sapientem quecumque a doctoribus bonis habebat
vel ista minime audisti a senioribus
ANITUS Audivi
SOCRATES Numquid igitur naturam filii sui calumpniabatur quis esse pravam
ANITUS Forsan minime
SOCRATES Quid autem illud Quoniam Cleofantus Themistoclis vir bonus et sapiens factus est quemadmodum pater eius iam istud audivisti seu a iuniore seu a seniore
ANITUS Neutiquam
SOCRATES Igitur hec profecto autumamus velle ipsum sui filium erudire quaque ipse sapientia erat sapiens nonne confinibus potiorem facere siquidem erat docibile virtus
ANITUS Fortassis per Iovem minime
SOCRATES Hic an tibi talis doctor virtutis quem et tu fateris inter optimos pristinorum esse
aliumque consideremus Aristidem Lisimachi an hunc non confiteris bonum fuisse
ANITUS Ego autem revera
SOCRATES Nonne igitur et iste filium suum Lisimachum quecumque a magistris habuit optime Atheniensium erudivit
virum que potiorem videtur tibi quolibet effecisse
Huic quippe et cohabitasti et vides qualis est
Si autem velis Periclea tam magnidecenter sapientem virum nosti quoniam duos filios enutrivit Paralum atque Xantippum
ANITUS Ego sane
SOCRATES Istos equidem ut nosti et tu equites docuit nemine deteriores Atheniensium et musicam et agoniam et alia erudivit quecumque artis habentur nullo deterius Bonos igitur viros nolebat facere
Suspicor profecto volebat atqui non iam docibile
Ut autem non paucos cogites et inertissimos Atheniensium impotentes fuisse hanc autem rem animo volve quoniam Thuquitides duos filios aluit Melesiam et Stephanum et hos erudivit cetera quidem bene et palestizabant optime Atherniorum
hunc enim Xantie dedit illumque Eudoro Hii equidem putabantur eorum qui optime tunc palestizare an non reminisceris
ANITUS Ego quidem auditu
SOCRATES Nonne igitur manifestum quoniam hic nunquam  de quo quidem oportuit sumptus facientem docere hoc utique docuit filios suos pro quo nichil oportuit consumentem bonos viros facere hoc nempe non doceret si docibile esset
Atqui fors Thuquitides malignus erat et non erant ipsi plurimi amici Atheniensium et adiutorum
Et domus magne erat et poterat plurimum in urbe et in aliis Grecis quare siquidem esset hoc docibile reperiret profecto qui deberet sui filios bonos efficere aut indigenarum quis vel alienigenarum an ipse haud vacabat propter civitatis curam
Immo enim o dilecte Anite haud iam docibile erat
ANITUS O Socrates ex levi michi videris vituperare homines
Ego veto tibi consulerem si velis michi acquiescere vereri
quia forsan et in alia civitate facilius est malefacere hominibus quam bene in ista sane etiam plurimum reorque te ipsum cognoscere
SOCRATES O Menon Anitus nempe michi videtur irasci et non admiror putat namque me primo utique convitiare hos viros dehinc arbitratur et ipse esse unus istorum
Verum hic utique si quando noscet quale sit contumeliare desineret irasci nunc autem ignorat
Tu autem michi dic nonne apud nos sunt honesti et boni viri
MENON Penitus
SOCRATES Quid igitur Volunt isti exhibere ipsos magistros iuvenibus atque fateri doctores quidem esse si docibile virtus
MENON Minime per Iovem o Socrates immo tunc equidem ab ipsis audies quia docibile tunc vero nequaquam
SOCRATES Dicemus igitur istos doctores esse huius rei quibus neque ipsum hoc confitendo promittitur
MENON Non michi videtur o Socrates
SOCRATES Quid autem Sophiste tibi isti qui soli spondent videntur doctores esse virtutis
MENON Et de Gorgia precipue o Socrates hoc admiror quod nunquam ab ipso hoc audies pollicente
sed alios ridet quotiens audiat promittentes
Atqui dicere putat oportere facere versutos
SOCRATES Non itaque tibi videntur sophiste magistri esse
MENON Non habeo dicere o Socrates Etenim ipse quod non pauci passus sum tunc equidem michi videntur tunc vero minime
At et Theognem poetam nosti quoniam ipsa hec dicit
SOCRATES In quibus carminibus
MENON In elegiis ubi dicit
Et penes hos bibe ac comede et cum istis
sede atque operare hiis quorum magna virtus
A bonis quippe bona doceberis si vero malis
commiscearis perdes et inherentem intellectum
Scis quoniam in hiis nempe quasi docibili existente virtute dicit
SOCRATES Claret utique
MENON Et in aliis profecto paulum transiens
Si vero esset factibilis inquit et imponi aptus viro intellectus
dicit quocumque modo quoniam
multa premia et magna ferrent
queuntes hoc efficere et
non unquam ex bono patre genitus est malus
credens fabulis sobriis Verum docens
numquam facies malignum virum bonum
Perpendis quoniam ipse sibi iterum de eisdem contraria dicit
SOCRATES Patet
MENON Habes ergo dicere alterius cuiusque rei cuius qui dicunt doctores esse non quomodo aliorum doctores confitentur sed neque ipsi scire verum mali esse circa ipsam hanc rem cuius dicunt doctores esse neque confessi ipsi honesti et boni nunc equidem aiunt ipsum docibile esse nunc autem minime
SOCRATES Igitur sic attonitos super quolibet dicas utique tu proprie doctores esse
MENON Per Iovem non ego
SOCRATES Igitur si neque sophiste neque ipsi honesti ac boni cum sint doctores sunt rei liquet quoniam non alii
MENON Minime michi videtur
SOCRATES Si minus doctores neque discipuli
MENON Videtur michi sic se habere quemadmodum dicis
SOCRATES Confessi sumus quoque rei cuius neque magistri neque discipuli fuerint hoc neque docibile esse
Fassi sumus
Igitur virtutis nullatenus apparent magistri
MENON Sunt ista
SOCRATES Sin autem doctores neque discipuli
MENON Clarum
SOCRATES Virtus non itaque erit docibile
MENON Non videtur si recte nos examinavimus Unde et miror equidem o Socrates utrum unquam neque sint boni viri vel quis utique erit modus notitie bonorum factorum
SOCRATES Articulamur o Menon egoque et tu nequam quidam esse viri et te quoque Gorgias minus sufficienter erudiisse atque me Prodicus
Universo magis igitur applicandum est animum nobis ipsis et indagandum qui nos uno modo potiores fecerit
Aio sane ista respiciens ad presentem questionem quoniam nos latuit ridicule quia non solum scientia ducente recteque et bene hominibus fiunt res
aut fortassis etiam subterfugisse nos agnoscere quo unquam modo fiant boni viri
MENON Quid dicis istud o Socrates
SOCRATES Ita quia bonos viros decet commodos esse recte fassi sumus hoc quoque quoniam non aliter se habeat vel enim
MENON Ne
SOCRATES Et quoniam commodi erunt si recte nobis digerant res et hoc bene fatemur
MENON Etiam
SOCRATES Quod vero non sit recte duci nisi prudens fuerit hoc similes sumus non recte fassis
MENON Qui vero recte dicis
SOCRATES Ego dico Quis sciens viam in Larissam sive quo velis aliorsum vadere  et alius opinetur aliud quid  recte utique et bene ducat
MENON Omnifariam
SOCRATES Quid si quis recte quidem opinans que est via  veniensque minime neque sciens  nonne et iste quoque recte ducat
MENON Prorsus
SOCRATES Et quamdiu rectam opinionem habeat de quibus alter scientiam minime deterior dux erit opinatus autem verum sentiensque minime illo id sentiente
MENON Minime enim
SOCRATES Opinio igitur vera ad rectitudinem actus haud deterior dux prudentia
et hoc est quod nunc intermisimus in ea quidem que de virtute speculatione quale quid sit dicentes quoniam prudentia dumtaxat precedit et docet recte agere Id igitur et opinio erat vera
MENON Videturque
SOCRATES Non ergo minus commodum erit recta opinio scientia
MENON Adeo sane o Socrates quoniam scientiam habens semper invenit rectam profecto opinionem modo utique attingit modo vero minime
SOCRATES Quid dicis Semper habens rectam opinionem non semper consequitur donec recta opinetur
MENON Necesse michi videtur Quas ob res miror o Socrates hoc ita se habente quia certe multo pretiosior scientia recta opinione et quia hoc utique alterum illud vero alterum est ipsorum
SOCRATES Nosti igitur quare miraris an ego tibi dicam
MENON Penitus dic
SOCRATES Quia Dedali Statuis minime attendisti fors autem non est penes vos
MENON Ad quid sane hoc dicis
SOCRATES Quoniam hec nisi vincta fuerint abfugiunt et abscedunt si vero colligata permanent
MENON Quid igitur
SOCRATES Eius formationum solutum possidere non multi alicuius dignum est pretio quemadmodum transfugam hominem  haud enim permanebit  vinctum sane multo dignum Prorsus quippe bona opera sunt
Ad quid igitur dico ista Ad opiniones veras
Etenim opiniones vere quanta vero tempore permanserunt bona res et cuncta bona operantur multo tempore nolentes permanere at affugiunt ex anima hominis Quare non multo digne sunt donec quis eas vinxerit cause cogitatione
Hoc autem est Menon dilecte monumentum velut in prioribus nobis concessum est
Cum vero colligentur primum equidem scientie fiunt deinceps manentes Et propter hoc pretiosius scientia recta opinione
MENON Per Iovem o Socrates simile est huiusmodi cuidam
SOCRATES Necnon et ego ut nesciens dico verum ymaginans
Quoniam vero est alteriusmodi recta opinio et scientia penitus michi videor istud ymaginari  immo si quid aliud dicam scire pauca vero dicam  unum ergo et hoc ex illis ponam que nescio
MENON Et recte o Socrates dicis
SOCRATES Quid hoc non recte quoniam vera opinio ducens opus cuiusque actionis non deterius operatur quam scientia
MENON Et hoc videris michi verum dicere
SOCRATES Non ergo recta opinio scientia deterius neque minus utilis erit ad actiones neque vir habens rectam opinionem quam qui scientiam
MENON Sunt hec
SOCRATES Necnon bonus vir utilis nobis concessus est esse
MENON Ne
SOCRATES Quoniam igitur haud solum per scientiam boni viri utique erunt et commodi urbibus si fuerint sed et per rectam opinionem horumque neutrum natura est hominibus neque est scientia neque opinio vera neque acquisitiva  an videtur tibi natura utrumlibet horum esse
MENON Haud michi
SOCRATES Itaque quandoquidem non natura neque boni natura erunt quidem
MENON Nullatenus 
SOCRATES Quoniam que non natura consideramus post hoc an docibile est
MENON Etiam
SOCRATES Docibile itaque visum est esse vel prudentia vel virtus
MENON Sic
SOCRATES Licet si docibile esset prudentia utique esse
MENON Funditus
SOCRATES Et si quidem doctores fuerint docibile quoque esse cum vero non sint non docibile
MENON Itaque
SOCRATES At vero fassi sumus non esse illius doctores
MENON Sunt ista
SOCRATES Concessimus igitur neque docibile ipsum neque prudentiam esse
MENON Penitus
SOCRATES Atqui bonum ipsum confessi sumus esse
MENON Ne
SOCRATES Commodumque et bonum esse quod recte ducit 
MENON Prorsus
SOCRATES Recteque ducere duo existentia hec sola opinionemque veram et scientiam que habens homo recte ducit Que enim a casu fiunt non humanus ducatus fit Quo sane homo dux est ad rectum duo ista opinio vera et scientia
MENON Videtur michi sic
SOCRATES Ergo quandoquidem minime docibile est neque scientia adhuc fit virtus
MENON Non apparet
SOCRATES Duobus existentibus bonis et commodis alterum absolvitur et non erit in civili actione scientia dux
MENON Neutiquam michi videtur
SOCRATES Non ergo sapientia aliqua neque sapientes existentes tales viri regebant civitates qui circiter Themistoclem et quos nunc Anitus iste dixit
Ideoque nequibant alios facere tales quales ipsi erant quemadmodum neque per scientiam existentes tales
MENON Videtur ita se habere o Socrates velut dicis
SOCRATES Ergo si non scientia eudoxia reliquum fit Qua politici viri freti civitates dirigunt non differentius se habentes ad sapere quam responsalesque et divini augures
etenim isti inquiunt equidem vera et multa sciunt profecto nichil eorum que aiunt
MENON Laborat sic se habere
SOCRATES Nonne ergo o Menon dignum istos divos vocare viros qui animum non habentes plurima et maxima dirigunt eorum que agunt et dicunt
MENON Omnino
SOCRATES Recte utique nuncupabimus divos quos nunc diximus et augures et poeticos universos
et politicos non minus hiis dicemus quoque divos esse et deificari inspiratos existentes et occupatos a deo quotiens dirigunt dicentes multas et magnas res nil scientes eorum que dicunt
MENON Omnifariam
SOCRATES Atque mulieres o Menon bonos viros divos vocant necnon Lacones quotiens quempiam preconio extollunt bonum virum sios vir inquiunt iste
MENON Videntur o Socrates recte dicere
SOCRATES At forsan Anitus hic tibi molestatur dicenti
MENON Nichil cura est michi
SOCRATES Super hoc o Menon et iterum disputabimus
Si autem nunc nos in omni sermone bene inquisivimus et diximus virtus utique erit neque natura neque docibile immo divina sorte inens sine mente quibus in est
nisi quis fuerit talis civilium virorum potens etiam alium facere politicum
Si vero fuerit ferme quid hic dicatur talis in viventibus qualem dixit Homerus in mortuis Tiresiam esse dicens de illo quoniam Solus eruditus est ea que in Orco atque umbre saliunt
Idem quoque et statim talis quemadmodum ad umbras vera quoque res erit ad virtutem
MENON Optime videris michi dicere o Socrates
SOCRATES Igitur ex hac ratione o Menon divina sorte nobis apparet inens virtus quibus inest
Certum sane de ipso sciemus tunc quando antequam quo pacto hominibus adest virtus prius investigaverimus ipsum secundum se ipsum querere quid est virtus
Nunc autem michi utique hora aliquo ire tu autem hec que ipse persuasus es persuade etiam peregrinum istum Anitum uti mitior fiat
quia si persuaseris huic est quoniam et Atheniensibus proderis
