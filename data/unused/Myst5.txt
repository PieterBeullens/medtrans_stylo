
De eo autem quod est esse alia quidem longe uite  	 	  animalium alia uero  breuis uite et de uite tota longitudine et  	 breuitate considerandum Principium autem intencionis necessarium est primum exponere de ipsis Non autem manifestum est utrum et eadem causa sit omnibus animalibus et plantis hec quidem esse longe   uite alia uero breuis uite et  plantarum enim alie quidem breuem alie  uero multo tempore habent uitam Amplius utrum eadem sint que sunt longe uite et que sunt secundum naturam sana eorum sane que secundum naturam subsistunt aut diuisa que sunt breuis uite et egrotancia aut secundum quasdam egritudines inmutant egrotancia  naturam corpora breui uita secundum  autem quasdam nichil prohibet  egrotantes esse longe uite  
De sompno igitur et uigilancia dictum est prius set eciam de  egritudine et sanitate quantum confert phisice philosophie Nunc   autem circa causas hec quidem esse longe uite illa uero breuis uite et sicut dictum est prius speculandum est 
      Sunt autem et hanc habencia differenciam totaque ad tota genera et que sunt sub una specie altera ad altera Dico autem  secundum genus quidem differre  ut hominem ad equum et longioris  autem uite est hominum genus quam equorum secundum speciem autem hominem ad hominem Sunt enim et homines hii quidem longioris uite alii uero breuioris secundum alteros modos  conuenientes Alie enim in calidis gencium longioris uite sunt  alie  uero in frigidis breuioris uite Et eundem autem locum habitancium differunt similiter quidam hac que est ad inuicem differencia 
 
Oportet autem accipere quid sit coruptibile in hiis que  natura subsistunt et quid incoruptibile Ignis autem et aqua et  hiis   proxima non habentes eandem potenciam contingunt generacionis et corupcionis causas esse aliorum Vnde et aliorum unumquodque quare simul constancia participare horum naturam racionabile est quecumque non composicione ex aliis sunt ut domus Et de aliis 
igitur altera racio Insunt enim  proprie corupciones multis eorum que  sunt ut sciencia et sanitas et egritudo Hec enim corumpuntur et non coruptis susceptiuis alia saluantibus ut ignorancie quidem corupcio reminiscibilitas et docibilitas est sciencie autem obliuio et decepcio  Secundum accidens autem consecuntur ad phisica aliorum   	 corupciones Coruptis enim animalibus corumpitur doctrina et sanitas que in animalibus Vnde de anima raciocinabitur utique aliquis et ex hiis Si autem non natura set sicut in anima sic anima in corpore est  sit utique ipsius et altera corupcio preter corupcionem qua corumpitur   corupto corpore Quare quoniam non uidetur huiusmodi esse aliter est utique se habere ad corporis communionem  Fortassis autem utique aliquis dubitabit racionabiliter   
ergone est cuius est incoruptibile erit eciam coruptibile Non utique si aliquod contrarium est Corumpuntur enim alia quidem quoniam subsunt contrariis secundum accidens ex eo quod est et illa corumpi  Auferuntur enim  contraria ab alterutris Secundum accidens autem  nichil que sunt in substanciis contrariorum corumpitur propter id quod de nullo subiecto est predicari substanciam Quare si non est  contrarium et ubique non est inpossibile utique erit corumpi Aliquid enim est corumpens si uere a contrario quidem contingit corumpi  solum  hoc autem non est aut omnino aut hic Aut hoc sic quidem  uerum est sic autem non Inpossibile enim est materiam habenti non esse contrarium Mox enim cum potencia inest contrarium passibili materiei Vndique enim inesse calidum aut rectum contingit Siue enim passiones sint separabiles  Si igitur  quodcumque sit actiuum et passiuum hoc quidem  
semper facit illud autem patitur inpossibile non mutari Amplius et si necesse est superfluum facere superfluum autem est contrarium Ex contrario enim mutacio est superfluum autem ab accepcione priori Si  autem omne consumitur quod actiuum contrarium est et si  hic    coruptibile utique Siue autem non set a continenti corumpitur 
      Si quidem igitur sufficiens ex dictis est Si autem non subicere oportet quoniam est aliquid actu contrarium et superfluum fit Vnde minor flamma comburitur a multa secundum accidens quoniam 

alimentum quod est in illa in multo tempore  consumit fumum hanc  multa flamma uelociter Vnde omnia in motu semper sunt et fiunt et corumpuntur 
      Continens autem simul agit aut econtra agit Et propter hoc transposita pluris temporis quidem fiunt et minoris temporis natura  Facultas autem nequaquam est quibuscumque contraria insunt Mox   enim materia contrarium habet quare si quidem quod est alicubi secundum alicubi mutatur si uero est quantitatis secundum augmentum et detrimentum si autem passibile aliquod alterans est 
        Est autem neque maxima incoruptibiliora esse et equus  enim homine breuioris uite est neque parua citra annum enim incisorum multa sunt neque plante omnino animalibus infra annum  enim sunt quedam plante neque sanguinem habencia apes enim   longioris uite sunt quibusdam sanguinem habentibus neque que sine sanguine sunt debilia enim quidem infra annum sunt sine sanguine autem neque que sunt uiua et plante enim infra annum sunt et animalia et pedibus gressibilia neque que sunt in mari et ibi enim breuioris uite sunt et ostrea et debilia Omnino autem longioris uite  sunt in plantis  ut  Etsi in sanguinem habentibus animalibus  magis quam in non habentibus et pede gressibilibus tamen longioris uite animalium sunt homo et elephans Et sic et maiora sicut  frequencius est dicere minoribus longioris uite sunt  Et aliis enim  accidit longe uiuentibus magnitudo sicut et predictis est Causam autem de hiis omnibus abhinc utique aliquis considerabit 
 
      Oportet autem accipere quod animal natura humidum et calidum est et uiuere huiusmodi est senium autem siccum et frigidum  et moribundum Sic enim esse uidetur Materia autem corporum   animalibus hec sunt calidum et humidum et frigidum et siccum  
Necesse est igitur senescentem siccari 
      Vnde oportet non leuiter humidum esse siccabile Et propter hoc inputrescibilia esse pinguia Causa autem est quoniam est aeris  Aer autem ignis est ad alia  ignis autem non fit  	 	 	        Neque iterum paruum oportet esse humidum Leue siccabile  enim et paruum Vnde et magna et animalia et plante sicut omnino racio est dicere longius uiuunt quemadmodum dictum est prius Racionabilius enim maiora plus habere humidum Nec tantum propter 
hoc longioris uite sunt Due enim cause sunt  quantumque et quale  sicut et terra Vnde est multitudo esse humidi set eciam calidi ut neque leuiter durum neque leuiter siccabile sit Et propter hoc homo longioris uite et magis animalium quorundam Longioris uite sunt que  relinquntur multe  humiditatis si plurima racione excellant secundum quantitatem quam relinquantur secundum qualitatem Est autem quibusdam calidum pingue quod simul facit et quod est non cito siccari et non cito frigescere quibusdam uero est alterum habere humorem        Item oportet futurum esse non leuiter coruptibile  neque   superfluum esse Interimitur enim huiusmodi aut egritudine aut natura Contraria autem est superfluitatis potencia et coruptiua hec quidem nature illa uero partis Vnde et supereffusa et multa semina senescunt cito Semen enim superfluitas est et amplius exsiccat abiectum Et  propter hoc mulus est longioris uite  et equo et asino ex quibus fit et  femine maribus si quidem ascendant masculi ex quo passeres masculi breuioris uite sunt feminis Amplius autem quecumque  fatigancia sunt masculinorum et propter laborem senescunt magis Desiccat enim labor senectus autem sicca est Natura autem sicut in  omne est  dicere masculina femininis longius uiuunt amplius autem quoniam calidior masculus femina 
      Set que sunt in calidis longioris uite sunt quam que sunt in frigidis locis propter eandem causam propter quam uere Et maxime permanifesta est magnitudo secundum naturam frigidorum animalium  Et propter hoc serpentes  et talpe et que sunt pelle uaria magna sunt in calidis locis et in mari rubro ostrocodroma ut sunt ostrea Augmentique enim calida humiditas causa est et uite In humidis autem locis magis aquosum est humidum quod est in animalibus  Vnde leuius densatur Quare hec quidem non fiunt omnino   	  animalium que sunt pauci sanguinis in locis ad arcton neque 
gressibilia neque aquosa in mari hec enim fiunt minora quidem et breuioris uite Aufert enim gelu augmentum Alimentum autem non 
accipiencia et plante et animalia corumpuntur Consumunt  enim ipsa  se ipsa Sicut enim multa flamma comburit et corumpit paruam in alimentum consumendo sic et phisicus calor primum digestiuus et cuius est digescio consumit materiam in qua est 
Aquatica autem pedibus ambulantibus minus longe uite sunt  non quoniam  humida simpliciter set quoniam aquosa sunt  	 Huiusmodi autem humidum uelociter corumpitur quoniam frigidum et densabile est Et eciam quod est sine sanguine propter idem nisi magnitudine procedatur Neque enim pinguedinem neque dulcedinem  habet In animali enim pinguedo dulcedo est Vnde apes  longioris uite sunt aliis animalibus maioribus  
      Set in plantis est que longius uiuunt et magis quam in animalibus primum quidem quoniam minus aquosa sunt quare non cito densantur postea habent pinguedinem et dulcedinem ex quo cum sicca et terrena sint tamen non leuiter siccabilem habent humorem 
        De eo autem quod multo tempore est esse arborum naturam  oportet aggredi causam Habent enim propriam ad animalia nisi ad incisa Noue enim semper plante fiunt ex quo multo tempore sunt Semper enim altere producciones sunt neque senescunt et radices  similiter Et non simul set quando produccio et  rami perduntur alteri  autem germinant Cum autem sic faciant radices alie ex eo quod est fiunt et sic semper perficiunt hoc quidem coruptum illud uero factum totum Hec igitur longius uiuunt  Comparantur autem plante decisis sicut dictum est Diuisa enim uiuunt et duo et multa fiunt  ex uno Decisa autem usque ad id quod  	 est uiuere uenerunt multo autem non possunt tempore Neque enim habent organa neque potest facere ipsa principium quod in unoquoque est Set quod est in planta potest Vndique enim habet radicem et germen potencia Vnde et ab hac semper prouenit hoc quidem nouum illud uero uetus parum autem  aliquod differencia in eo quod est sic  	 semper esse longioris uite 
