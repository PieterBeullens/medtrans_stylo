Omnis ars et omnis doctrina similiter autem et operacio et proheresis id est eligencia boni alicuius optatrix esse videtur
 
Ideo que optime enunciant bonum quod omnia optant
 
Differencia autem quedam videtur finium hii quidem enim sunt actus hii autem circa hos opus aliquod
 
Quorum autem sunt fines circa operaciones quoddam autem in hiis melius existit actibus opus
 
Multis autem operacionibus entibus et artibus et doctrinis multi fiunt fines
 
Medicine quidem sanitas
 
Navium autem constructure navigacio
 
Militaris autem victoria
 
Yconomice divicie
 
Quecumque autem sunt talium sub una aliqua virtute quemadmodum sub equestri frenorum factrix et quecumque alie equestrium instrumentorum sunt hec autem et omnis bellica operacio sub militari secundum eundem utique modum et alie sub altera
 
In omnibus utique architectoricarum fines omnibus sunt desiderabiliores hiis que sub ipsis horum enim gracia et illa secuntur
 
Differt autem nichil actus ipsos fines esse operacionum aut preter hos aliud quid quemadmodum in dictis doctrinis
 
Si utique quis finis est operatorum quem per se volumus alia vero propter illum et non omnia propter aliud optamus
 
Procederet enim ita in infinitum quod esset vanum et inane desiderium
 
Manifestum quod hic utique erit bonus et optimus
 
Ara id est certe igitur ad vitam cognicio eius maximum habet incrementum
 
Et quemadmodum sagittatores signum habentes magis utique adipiscemur quod oportet
 
Si autem ita temptandum typo suscipere illud quid est et cuius disciplinarum aut virtutum
 
Videtur autem utique principalissime et maxime architectorice
 
Talis autem et que civilis videtur
 
Quas enim esse utile disciplinarum in civitatibus et quales unumquemque addiscere et usque <quo> ipsa preordinat
 
Videmus enim et clarissimas virtutes sub hac esse utputa militarem yconomicam rethoricam
 
Utentem autem hanc reliquis operativis disciplinarum
 
Amplius autem legem iubentem quid oportet operari et a quibus abstinere huius finis complectitur utique qui aliarum
 
Quapropter erit hoc humanum bonum
 
Si enim et idem est uni et civitati maius et perfeccius quod civitatis videtur et suscipere et custodire
 
Amabile quidem enim et uni soli melius autem et divinum gentibus et civitatibus
 
Supposicio quidem igitur hec concupiscit civilis quedam ens
 
Dicetur autem utique sufficienter si secundum subiectam materiam manifestabitur
 
Certum enim non similiter in omnibus que dicuntur querendum 
 
Bona autem et iusta de quibus civilis scrutatur tantam habent differenciam et errorem habent  quia multis contingunt detrimenta ab ipsis
 
Iam enim quidam perierunt propter divicias alii vero propter fortitudinem
 
Amabile quidem igitur de talibus et ex hiis dicentes grosse et typo veritatem demonstrare et ex hiis que sepius <et> ex talibus dicentes talia concludere
 
Eodem autem modo et placere unumquodque eorum que dicuntur utile
 
Prudentis enim est in tantum certitudinem inquirere secundum unumquodque genus in quantum rei natura recipit
 
Par enim videtur mathematicum probabilia dicentem placere et rethoricum demonstracionem experiri
 
Unusquisque enim bene iudicat que cognoscit et horum optimus iudex est
 
Singula igitur doctus simpliciter autem qui circa omnia edoctus
 
Ideo que civilis non est auditor puer proprius
 
Expers enim earum que secundum vitam operacionum
 
Raciones autem ex hiis et circa has
 
Amplius autem et passionum insecutor ens inaniter audiet et infructuose quia finis est non cognicio set operacio
 
Differt autem nichil puer etate aut moribus puerilis neque enim a tempore defeccio set quia secundum passiones vivit et persequitur singula talibus enim inutilis hec cognicio fit quemadmodum incontinentibus
 
Secundum autem racionem desideria facientibus et operantibus multum utile utique erit de hiis scire
 
Et de auditore quidem et qualiter demonstrandum et quid proposuimus prohemio in tantum dictum sit
 
Dicamus autem et resumentes quoniam omnis cognicio et proheresis bonum aliquod exoptat <quid> est quod dicimus civilem desiderare et quid omnium summum operatorum bonum
Nomine quidem igitur pene a pluribus concordatum est
 
Felicitatem enim et multi et excellentes dicunt bene autem vivere et bene operari idem existimant felicitati
 
De felicitate autem que est altercantur et non similiter qui multi philosophis tradiderunt
 
Hii quidem enim apertorum quid et manifestorum utputa voluptatem aut divicias aut honorem alii autem aliud
 
Multociens autem et idem ipse aliud
 
Egrotans quidem sanitatem mendicans autem divicias
 
Conscii autem sibi ipsis ignorancie magnum quid et super se dicentes admirantur
 
Quidam autem existimaverunt preter multa hec bona aliud quid secundum se esse quod hiis omnibus causa est ut sint bona
 
Omnes igitur scrutari opiniones inane forte est sufficiens autem existimantes vel superficietenus habere aliquas raciones
 
Non lateat autem nos quod differunt raciones que a principiis et ad principia
 
Bene enim et Plato quesivit hoc utrum a principiis an ad principia est iter quemadmodum in stadiis ab atholothetis ad finem vel e contrario
 
Incipiendum quidem igitur a cognitis hec autem dupliciter hec quidem enim nobis hec autem simpliciter
 
Forte igitur nobis incipiendum a nobis cognitis
 
Ideo que oportet consuetudinibus instructum esse bene de bonis et iustis et universaliter civilibus auditurum sufficienter principium sufficit enim hoc quia et si hoc videtur sufficienter non indigebimus indigebit ideo propter quid
 
Qui autem talis habet <aut> suscipiet utique principia facile
 
Cui autem neutrum horum existit audiat Ysiodum
 
Hic quidem vere optimus qui a se ipso omnia intelligit bonus autem et rursus ille qui bene dicenti obaudit
 
Qui autem neque ipse intelligit neque alium audiens in mente iacit hic inutilis vir
 
Nos autem dicimus unde excessimus
Bonum enim et felicitatem non irracionabiliter visi sunt ex vita existimare
 
Qui multi enim et gravissimi voluptatem
 
Idcirco et vitam diligunt voluptuosam
 
Tres autem sunt maxime excellentes que nunc dicta est et que civilis et tercia que contemplativa
 
Qui multi quidem igitur omnino bestiales videntur pecudum vitam eligentes adipiscuntur tamen gloriam quia multi magistratuum similia paciuntur Sardanapalo
 
Qui grati autem et qui auctores honorem
 
Civilis enim pene vite hic finis
 
Videtur autem superficietenus esse magis quam quod querimus
 
Videtur autem in honorantibus magis quam in eo qui honoratur esse bonum autem proprium quid estimamus et quod non leviter aufertur
 
Amplius autem videntur honorem querere ut credant se ipsos bonos esse
Querunt enim a sapientibus honorari et a quibus cognoscuntur et ob virtutem
 
Manifestum igitur quod et secundum hos virtus melior
 
Forsitan autem et magis utique quis finem civilis vite hanc existimabit
 
Videtur autem inperfeccior et hec
 
Videtur enim secedere et dormire habentem virtutem et non operari in vita et cum hiis mala pati et infortunatum esse plurimum
 
Ita autem habentem nullus felicitabit nisi posicionem custodiens
 
Et de hiis quidem sufficienter satis enim et in enchicliis dictum est de ipsis
 
Tercia autem <est> contemplativa de qua scrutacionem in sequentibus faciemus
 
Pecuniosus autem violentus quis est et divicie non quod queritur bonum
 
Utile enim et alius gracia
Ideo que magis que prius dicta sunt fines quis utique existimabit per se enim diliguntur
 
Videtur autem neque illa etsi multi sermones de ipsis effusi sunt
 
Hec quidem igitur relinquantur
 
Quod autem universale commodius forte scrutari et querere qualiter dicitur etsi obvia questio fiat quia amici viri introduxerunt ydeas
 
Videbitur autem utique forsitan melius esse et oportere pro salute veritatis et familiaria destruere aliter atque philosophos entes ambobus enim entibus amicis sanctum magis honorare veritatem
 
Qui autem induxerunt opinionem hanc non faciebant ydeas in quibus prius et posterius dicebant
 
Idcirco neque numerorum ydeam constituerunt
 
Bonum autem dicitur et in eo quod quid et in quali et in ad aliquid  et enim in eo quod quid dicitur utputa deus et intellectus et in quali virtutes et in quanto mensuratum et in ad aliquid quod utile et in tempore tempus tempestivum et in loco dieta et alia talia manifestum quod non utique erit commune quid universaliter et unum
 
 utique diceretur in omnibus predicamentis set in uno solum
 
Amplius autem <quoniam> eorum que secundum unam ydeam una doctrina et bonorum utique omnium erit una quedam doctrina
Nunc autem sunt multe et eorum que sub uno predicamento utputa temporis in bello quidem militaris in egritudine autem medicinalis et mensurati in cibo <quidem> medicinalis in laboribus autem ginnastica
 
Queret autem quis quid volunt dicere per se unumquodque si in per se homine una et eadem racio est que hominis
 
Secundum enim hoc quod homo nichil differunt si autem ita neque secundum hoc quod bonum
 
Ara Num tamen neque in perpetuum essendo magis bonum erit si neque albius quod diuturnius eo quod una die
 
Probabilius autem videntur Pithagorici dicere de ipso ponentes in bonorum sistichia quod unum quos utique et spe de omni sermones fecerunt bono dixerunt autem secundum unam ydeam que secundum se persecuntur et diliguntur factiva autem horum aut custoditiva qualiter aut contrariorum prohibitiva propter hec dicuntur et modo alio
 
Manifestum igitur quod dupliciter dicetur bonum et hec quidem secundum se altera autem propter hec
 
Dividentes igitur ab utilibus que secundum se intuentur si dicuntur secundum <unam> ydeam
 
Secundum se autem qualia ponet quis utique aut quecumque et solitaria persecuntur utputa scire et videre et voluptates quedam et honores
 
Hec enim etsi propter aliud quid persequimur tamen in secundum se bonis ponet utique aliquis
 
Aut neque aliud quid preter ydeas Quapropter inanis erit ydea
Si autem et hec sunt eorum que secundum se boni racionem in omnibus illis eandem apparere oportebit quemadmodum in cerusa et nive eam que albedinis
 
Honoris autem et sapiencie et voluptatis alie et diverse raciones secundum quod bona
 
Non est igitur bonum commune quid secundum unam primam ydeam
 
Set qualiter utique dicitur Non enim videntur hiis que a casu equivocis set ei quod ab uno esse aut ad unum omnia proficere vel convenire aut magis secundum proporcionem sicut enim in corpore visus in anima intellectus et aliud utique in alio
 
Set forsitan hec quidem relinquendum nunc certificare enim de hiis alius utique erit philosophie proprium
 
Similiter autem et de ydea
 
Si enim et est unum quod predicatur bonum aut separabile neque habendum homini
 
Nunc autem tale queritur
 
Forsitan alicui videtur utique commodius esse cognoscere illud ad sensibilia et operabilia bonorum velud enim hoc exemplum habentes magis sciemus et que nobis bona et sciemus et inveniemus ea
 
Probabilitatem habet quandam sermo
Videtur autem disciplinis dissonare omnes enim bonum concupiscentes et quo indigent inquirentes relinquunt cognicionem eius
 
Set tamen auxilium tale omnes artifices ignorare et non inquirere non racionabile
 
Ignotum autem et quid proficiet textor aut tector ad sui ipsius artem cognoscens illud bonum
 
Aut qualiter magis medicus vel magis miles erit qui ydeam hanc contemplatur
 
Videtur quidem enim neque sanitatem ita scrutari medicus set hominis magis autem forsitan eam que huius singulare enim medicatur
 
Et de hiis quidem in tantum dictum sit
 
Rursus autem revertamur ad quesitum bonum quid utique est
 
Videtur quidem enim aliud in alia operacione et arte
 
Aliud enim in medicinali et militari et reliquis similiter
 
Quid igitur unicuique bonum aut cuius gracia reliqua operantur omnes
Quare si quis operatorum omnium est finis hoc utique erit operabile bonum si autem plura hec pertransiens utique sermo ad hoc deveniet
 
Hoc autem adhuc magis explanare temptandum
 
Quoniam autem plures videntur fines horum autem eligimus quedam quosdam propter alia alios puta divicias citharas et universaliter organa manifestum quod non sunt omnes fines
 
Set optimus perfectus quis videtur
 
Quare si quidem est unum solum quod perfectum hoc utique erit quod queritur si vero plura quod perfectissimum horum
 
Perfeccius autem dicimus quod per se persequibile eo quod propter aliud eligibile eorum que et propter hoc eligibilium et simpliciter utique perfectum quod per se eligibile semper et numquam propter aliud
 
Tale autem felicitas maxime esse videtur
 
Hanc enim eligimus semper propter se ipsam et numquam propter aliud honorem vero et voluptatem et intellectum et omnem virtutem eligimus quidem et propter se
 
Nullo enim utique adveniente optaremus singulum eorum eligimus autem et felicitatis gracia per hec suspicantes beari
 
Felicitatem autem nullus eliget horum gracia neque universaliter propter aliud
Videtur autem et ex autarchia id est per se sufficiencia idem contingere perfectum enim bonum per se sufficiens esse videtur
 
Per se sufficiens enim dicimus non se solo vivente vitam solitarem set et parentibus et filiis et uxore et universis amicis et civibus quoniam natura civilis homo
 
Horum autem suscipiendus terminus quis
 
Extendente enim ad propatoras propagatores et propagines et amicos amicorum in infinitum procedet
 
Set hoc quidem rursus scrutandum
 
Set per se sufficiens ponimus quod solum effectum eligibilem facit <vitam> et nullo indigentem
 
Tale autem felicitatem existimamus esse
 
Amplius autem omnium eligibilissimam non connumeratam
 
Connumerata vero manifestum quod eligibilior cum minimo bonorum superaugmentacio superhabundancia enim fit quod adicitur
 
Bonorum autem quod magis eligibilius semper perfectum utique quid et per se sufficiens
Videtur felicitas operatorum existens finis
 
Set forsitan felicitatem quidem dicere optimum concessum quid videtur
 
Desideratur autem manifestius quid est dici forte quidem fiet hoc si sumatur opus hominis quemadmodum cithariste et statuarum structori et omni artifici et universaliter quorum est opus aliquod et operacio in opere videtur bonum esse et bene ita videbitur utique et in homine
 
Si tamen est opus aliquod eius
 
Utrum igitur tectoris quidem aut coriarii sunt opera aliqua et operaciones hominis vero nullum est set pigrum innatum est
 
Aut Solucio quemadmodum oculi et manus et pedis et universaliter singule particularum videtur aliquod opus ita et hominis preter hec omnia ponet quis utique opus aliquod
 
Quid igitur hoc utique erit Vivere quidem enim commune esse videtur et arboribus queritur autem hoc quod proprium
 
Exterminandum igitur nutritivam et vegetabilem vitam
 
Sequens autem sensibilis aliqua utique erit
 
Videtur autem et hec communis et equo et bovi et omni animali
Relinquitur utique operativa aliqua racionem habentis huius autem hoc quidem velud obaudiens racioni hoc autem ut habens et intelligens
 
Dupliciter autem et hac dicta eam que secundum actum ponendum principalior enim hec videtur dici
 
Si autem est opus hominis anime accio secundum racionem aut non sine racione idem autem inquimus opus esse generi huius et huius studiosi quemadmodum cithariste et studiosi cithariste quidem enim citharizare studiosi autem bene
 
Si autem ita hominis autem ponimus vitam quandam opus hanc anime accionem et operacionem cum racione
 
Studiosi vero hominis bene hec et optime
 
Unumquodque autem bonum secundum propriam virtutem perficitur
 
Si autem humanum bonum anime accio fit secundum virtutem
 
Si autem plures virtutes secundum optimam et perfectissimam
 
Amplius autem et in vita perfecta
 
Una enim yrundo ver non facit neque una dies
Ita utique neque beatum et felicem una dies neque parvum tempus
 
Circumscribitur bonum quidem sic
 
Oportet enim forsitan subfigurare primitus deinde postea rescribere
 
Videtur autem utique omnis hominis esse deducere et particulas disponere que bene habent circumscripcione et tempus talium inventor vel cooperator esse
 
Unde et arcium facta sunt additamenta
 
Omnis enim apponere quod deficiens
 
Meminisse autem et predictorum oportet et certitudinem non similiter in omnibus exquirere set in singulis secundum subiectam materiam et in tantum in quantum proprium doctrine
 
Et enim tector et geometer differenter inquirunt rectam hic quidem enim + utile + ad opus hic autem quid est quale quid
 
Inspector enim veri
 
Secundum eundem vero modum et in aliis faciendum ne que extra opus operibus plura fiant
Non autem requirendum neque causam in omnibus similiter set sufficiens in quibusdam quod est aliquid demonstrare bene puta circa principia set quod est aliquid primum et principium
 
Principiorum hec quidem induccione contemplantur hec autem sensibus hec autem assuetudine aliqua alia autem aliter
 
Pertransire autem temptandum singula secundum quod innata sunt et studendum utut terminentur bene
 
Magnum enim habent influxum auxilium ad sequencia
 
Videtur ergo amplius quam dimidium esse tocius principium et multa commanifesta fieri quesitorum propter idem
 
Scrutandum autem de eo non solum ex conclusione et ex quibus sermo set ex dictis de eo vero quidem enim omnia consonant existencia falso autem dissonat verum
 
Distributis autem bonis tripliciter et hiis quidem exterius dictis hiis autem circa animam et corpus que circa animam principaliora dicimus et maxime bona
 
Operaciones autem et actus animales circa animam ponimus
 
Quare bene utique dicetur secundum hanc opinionem veterem entem et confessam a philosophis
 
Recte autem et quod operaciones et actus dicuntur finis
Ita enim de circa animam fit et non exterioribus bonis
 
Concordat enim sermoni et bene vivere et bene operari felicem fere enim bona vita aliqua dicitur et bona operacio
 
Videntur autem omnia que queruntur circa felicitatem existere hiis que dicta sunt
 
Hiis quidem virtus hiis autem prudencia aliis autem sapiencia quedam esse videtur hiis autem hec aut horum quid cum voluptate alii vero exteriorem habundanciam comprehendunt
 
Horum autem hec quidem multi et veteres dicunt hec autem pauci et nobiles viri
 
Neutros autem horum racionabile peccare universis set in quid et plurima directa esse
 
Dicentibus quidem virtutem communem vel virtutem quandam concordat sermo huius enim est que secundum ipsam accio
 
Differt autem forsitan non parum in possessione vel usu quod optimum existimare in habitu vel actu
 
Habitum quidem enim contingit nullum bonum perficere existentem puta dormienti vel aliter qualiter occioso
 
Actum vero non possibile est operabitur enim ex necessitate et bene operabitur
Quemadmodum utique et in Olimpiadibus non optimi et fortissimi coronantur set agonizantes horum enim quidam vincunt ita et eorum que in vita bonorum et optimorum operantes bene illustres fiunt
 
Est autem vita eorum secundum se delectabilis
 
Delectari quidem enim ex animalibus
 
Unicuique autem est delectabile id ad quod dicitur amicus talium puta equus diligenti equum
 
Inspecciones vero diligenti eas
 
Eodem autem modo et iusta diligenti ea et universaliter <que> secundum virtutem diligenti eam
 
Pluribus quidem igitur delectabilia adversantur quia non natura hec sunt diligentibus autem bonum sunt delectabilia que <natura> delectabilia
 
Tales autem que secundum virtutem operaciones quare et hiis sunt delectabiles secundum se
 
Nichil utique indiget delectacione vita eorum quasi adiuncto aliquo set habet quandam delectacionem in se ipsa
 
Cum predictis enim nullus est bonus qui non delectatur bonis operacionibus neque enim iustum utique nullus dicet eum qui non delectatur in operacione iusta neque liberalem non delectantem liberalibus operacionibus
Similiter autem et in aliis
 
Si autem ita per se utique erunt secundum virtutem operaciones delectabiles
 
Quin immo et bone et optime et maxime horum unumquodque
 
Si utique bene iudicat de hiis studiosus iudicat autem ut diximus
 
Optimum igitur et delectabilissimum felicitas et non determinata sunt hec secundum diliacum epigrama id est superscripcio
 
Optimum quod iustissimum bonum sanum esse delectabilissimum vero quod quis optat habere
 
Omnia enim hec existunt operacionibus optimis has autem vel unam harum optimam inquimus esse felicitatem
 
Videtur autem tamen exterioribus bonis indigens quemadmodum diximus
 
Inpossibile enim operari bona indigentem entem
 
Multa quidem enim operantur quemadmodum per organa per amicos et per divicias et civili vi quibusdam enim denudati coinquinant beatitudinem puta nobilitate bonis filiis pulcritudine non multum enim felix qui specie turpissimus vel ignobilis vel solitarius vel sine filiis
Amplius autem forsitan minus si cui pessimi sunt filii vel amici vel optimi entes mortui sunt quemadmodum igitur diximus videtur indigere tali felicitate
 
Unde in idem ordinant quidam prosperitatem et felicitatem quidam vero virtutem
 
Unde quesitum est utrum est discibile vel assuescibile vel aliter qualiter possibile aut secundum quandam divinam providenciam vel fortunam advenit
 
Si quidem igitur et aliud quid deorum est dorima hominibus et racionabile felicitatem divinitus datam esse et maxime humanorum in quantum melius
 
Set hoc quidem utique alterius erit scrutacionis proprium
 
Videtur autem etsi non divinitus missa est set propter virtutem et quandam disciplinam vel assuefaccionem advenit divinissimorum esse virtutis enim bravium et finis optimum videtur quid et beatum
 
Erit autem utique et multis commune possibile enim existere omnibus non claudicantibus ad virtutem per quandam disciplinam et studium
 
Si autem est ita melius quam propter fortunam beari racionabile habere ita si ea que secundum naturam ut possibile est optima habere ita innata <sunt>
 
Similiter autem que secundum artem et communem causam et maxime que secundum optimam
 
Maximum autem et optimum concedere fortune valde perniciosum erit utique
Manifestum autem erit et ex sermone quod dicitur
 
Dictum est enim anime actus qualis quis
 
Reliquorum autem bonorum hec quidem existere necessarium est hec autem cooperativa et utilia innata sunt organice
 
Concessa autem hec utique erunt et hiis que in principio civilis enim finem optimum ponimus ipsa autem plurimum studium facit ut quales quosdam bonos cives faciat et operatores bonorum
 
Decenter igitur neque equum neque aliud nullum felix dicimus nullum enim eorum possibile est participare tali actu
 
Propter hanc neque puer felix est causam nondum enim operator talium propter etatem
 
Qui dicuntur autem propter spem beatificantur
 
Indiget enim ut diximus et virtute perfecta et vita perfecta
 
Multe quidem enim transmutaciones fiunt et omnimode fortune secundum vitam
 
Contingit eum qui maxime directus est magnis calamitatibus succumbere in senectute quemadmodum in Heroicis de Priamo dictum est eum autem qui talibus usus est fortunis deficientem miserabiliter nullus utique beatificabit
Utrum igitur neque alium nullum hominum beatificandum usquequo utique vivit secundum Solonem vero oportunum finem inspicere
 
Si autem utique et ponendum ita num est felix tunc cum morietur aut hoc omnino inconveniens aliter et dicentibus nobis actum quendam felicitatem
 
Si autem dicimus morientem felicem neque Solon hoc vult tunc utique quis infallaciter beatificabit hominem ut extra iam mala entem et infortunia habet quidem et hoc dubitacionem quandam
 
Videtur enim esse quid morienti et bonum et malum
 
Si utique viventi non sencienti autem puta honores et convicia et filiorum et universaliter pronepotum prosperitates et infortunia
 
Questiones et hec tribuunt
 
Ei autem qui beate vixerat usque ad senectutem et deficit secundum racionem contingit multas transmutaciones accidere circa nepotes et hos quidem eorum et bonos esse et habere vitam secundum dignitatem hos autem e contrario
 
Manifestum autem quoniam et intervallis ad patres omnifariam esse eos contingit
 
Inconveniens utique erit si simul transmutat et mortuus et fiet quandoque quidem felix
 
Rursus autem miser
Inconveniens autem nequaquam neque in aliquo tempore redundare que nepotum ad patres
 
Set revertendum ad id quod prius quesitum est forsitan enim utique inspicietur et quod nunc quesitum est ex illo 
 
Si oportet finem videre et tunc beatificare unumquemque non ut entem beatum set quia prius fuit quomodo questio non inconveniens <si> quando est felix non vere dicitur de eo existere quia nolumus viventes beatificare propter transmutaciones et quia quid permanens felicitatem existimamus et nequaquam transmutabile fortunas autem multociens recirculari circa eosdem
 
Manifestum quoniam si sequemur fortunas eundem felicem et miserum dicemus multociens cameleonta quendam felicem nunciantes et carnaliter constitutum
 
Has fortunas quidem sequi nequaquam rectum non enim in hiis bene vel male set indiget hiis humana vita quemadmodum diximus
 
Domini vero sunt qui secundum virtutem actus felicitatis contrarii vero contrarii
 
Testatur autem sermoni et quod nunc quesitum est
 
Circa nil enim ita existit humanarum operacionum constancia ut circa actus qui secundum virtutem permanenciores enim et disciplinis hii videntur esse
 
Harum vero ipsarum honorabilissime permanentissime quia maxime et continuissime vivunt in eis beati hoc enim videtur <causa> cur non fit circa ea oblivio
 
Existit utique quod queritur felici et erit in vita talis semper enim vel maxime omnino qui vere bonus et quadrangulus sine convicio
Multis utique prosperitatum similiter autem et oppositorum manifestum quoniam non faciunt influxionem vel extensionem vite magna vero et multa fiencia quidem bene beaciorem vitam faciunt et enim hec condecorare innata sunt et usus eorum bonus et studiosus fit e converso vero accidencia contingencia tribulant et conturbant beatitudinem et tristicias inferunt multis actibus
 
Set tamen et in hiis refulget bonum cum utique fert quis multa et magna infortunia facile non propter indolorositatem vel insensibilitatem set generosus ens et magnanimus
 
Si autem sunt actus domini vite quemadmodum diximus nullus utique beatorum fiet miser numquam enim opera<bitur odi>bilia et mala
 
Vere enim bonum et sapientem omnes existimamus fortunas decenter ferre et <ex> existentibus semper optima operari quemadmodum et ducem bonum presenti exercitu uti bellicose et coriorum incisorem ex datis coriis facere calceum optimum
 
Eodem autem modo et alios artifices omnes
 
Si autem ita miser numquam fiet utique felix non tamen beatus utique si Priamicis fortunis succumbat
 
Neque varius et facile transmutabilis neque enim ex felicitate movebitur facile neque a quibuslibet iniusticiis vel iniuriis set <a> magnis et multis et ex talibus non utique fiet rursus felix in parvo tempore set in multo aliquo et perfecto et bonorum et magnorum in eodem fiens consiliator
 
Quid igitur prohibet felicem dicere eum qui secundum virtutem perfectam operatur et exterioribus sufficienter habundat non quolibet tempore set perfecta vita
 
Aut apponendum et victurum ita et finiturum secundum racionem quoniam futurum inmanifestum nobis felicitatem autem finem et perfectum ponimus ubique et omnino
 
Si autem ita beatos dicemus vivencium quibus existunt que dicta sunt beatos autem homines
Et de hiis quidem in tantum determinatum sit
 
Pronepotum vero fortunas et amicorum omnium in nichilum conferre valde inimicabile videtur et opinionibus contrarium
 
Multis vel Multorum autem et omnimodas habentibus differencias accidentibus vel accidencium et hiis quidem magis redundantibus hiis autem minus singula quidem dividere longum et infinitum videtur universaliter autem dictum et typo forsitan utique sufficienter habebit
 
Si utique quemadmodum et ea que circa eos infortunia hec quidem habent aliquod pondus et influxum ad vitam hec autem facilibus assimilantur ita et que circa amicos omnes
 
Differt autem passionum unamquamque vivos vel deficientes contingere multo magis quam iniusta et odibilia presistere in tragediis vel operari
 
Sillogizandum utique et sic hanc differenciam magis autem inquirendo circa eos qui defecerunt si aliquo bono participant aut oppositis
 
Videtur autem ex hiis si et redundat ad eos quodcumque sive bonum sive contrarium fragile quid et parvum vel simpliciter vel illis esse 
 
Si autem non tantum utique et tale ut non faciat felices qui non sunt neque hiis qui sunt auferat beatitudinem
 
Conferre quidem igitur quid videntur hiis qui defecerunt prosperitates bone operaciones amicorum similiter autem et infortunia male operaciones talia tales autem et tam magna magne ut neque felices fiant non felices neque aliud talium nichil
 
Determinatis autem hiis scrutemur de felicitate utrumne laudabilium est an magis honorabilium manifestum autem quoniam virtutum non est
Videtur autem omne laudabile in quale quid esse et <ad> aliquid qualiter habendo laudari
 
Iustum enim et virilem et universaliter bonum et virtutem laudamus propter opera et acciones et fortem et cursorem et aliorum unumquodque in quale quid innatum esse et habendo qualiter ad bonum aliquod et studiosum
 
Manifestum autem hoc et ex circa deos laudibus derisibiles enim videntur ad nos relati hoc autem contingit quia fiunt laudes propter relacionem ut diximus
 
Si autem est laus talium manifestum quoniam optimorum non est laus set maius quid et melius quemadmodum et videtur et enim deos beatificamus et felicitamus et virorum divinissimos beatificamus
 
Similiter autem et optimorum
 
Nullus enim felicitatem laudat quemadmodum iustum set ut quia divinum quid et melius beatificat
 
Videtur autem et Eudoxius bene attribuisse virilitates voluptati non laudari enim bonorum entem significare existimabat quoniam melius est laudabilium tale autem esse deum et bonum ad hec enim et alia referri
 
Laus quidem enim virtutis operatores autem bonorum ab hac
 
Laudes autem operum et corporalium et animalium
 
Set hec quidem forsitan proprius certificare hiis qui circa laudes insudant
Nobis autem manifestum ex hiis que dicta sunt quoniam est felicitas honorabilium et perfectorum
 
Videtur autem ita habere et propter <esse> principium huius enim gracia reliqua omnia operamur omnes principium autem et causam bonorum honorabile quid et divinum ponimus
 
Si autem est felicitas anime actus quis secundum virtutem perfectam de virtute scrutandum forsitan enim ita utique melius de felicitate contemplabimur
 
Videtur autem et qui secundum veritatem civilis circa hanc maxime studuisse
 
Vult enim cives bonos facere et legum obauditores exemplum autem horum habemus Creticorum et Lacedemoniorum legislatores et si qui alii tales facti sunt
 
Si autem civilis est hec scrutacio manifestum quoniam fiet utique questio secundum eam que a principio eleccionem
 
De virtute autem scrutandum humana
 
Manifestum enim quoniam bonum humanum querimus et felicitatem humanam
 
Virtutem autem dicimus humanam non corporalem set eam que anime et felicitatem autem anime actum ponimus
 
Si autem <hec> ita habent manifestum quoniam oportet civilem hominem scire quomodo que de anima quemadmodum et oculos medicaturum et totum corpus et magis in quantum melior et honorabilior civilis ars medicinali
Medicorum autem nobiliores multum insudant circa corporis cognicionem
 
<Contemplandum autem et civili de anima>
 
Contemplandum autem horum gracia et in quantum sufficienter habet ad quesita ad plurimum plenum enim certificare operabilius forte est propositorum
 
Dicendum de hiis puta hoc quidem irracionabile eius esse hoc autem racionem habens
 
Hec autem utrum determinata sunt quemadmodum que corporis particule et omne quod divisibile aut racione duo indivisibilia quemadmodum in periferia id est in circumflexo linee quod curvum et concavum nichil differt ad presens
 
Irracionabile hoc quidem assimilatur communi id est plantativo
 
Dico autem quod causa nutriendi et augendi
 
Talem autem virtutem anime in omnibus nutritis ponet quis utique et in infantibus hanc eandem et in perfectis racionabilius autem aliquam aliam
 
Hec quidem igitur communis quedam virtus et non humana videtur
 
Existimatur autem in sompnis maxime operari particula hec id est virtus hec bonus autem et malus minime manifestum secundum sompnum
Unde inquiunt nullo differre dimidium vite felices miseris
 
Contingit autem hoc decenter quies enim est sompnus anime que dicitur studiosa vel mala nisi qualiter paulatim pertranseunt quidam motuum et ita meliora fiunt fantasmata iustorum quam quorumlibet
 
Set de hiis quidem sufficienter et nutritivum relinquendum quoniam humane virtutis expers innatum est
 
Videtur autem et alia quedam natura anime irracionabilis esse participans quidem qualiter racione
 
Continentis enim et incontinentis racionem et anime quod habet racionem laudamus recte enim et optima deprecatur
 
Videtur autem in eis aliud quid preter racionem innatum quod obviat et contrarie movetur racioni
 
Simpliciter autem quemadmodum dissolute paraletice particule corporis ad dextram eligentibus movere contrarium ad sinistram deferuntur et in anima ita ad contraria enim promociones incontinencium
 
Set in corporibus quidem videmus quod defertur
 
In anima vero non videmus
 
Forsitan autem et in anima nichil minus intelligendum esse quid preter racionem adversans huic et contradicens
Quomodo autem alterum nichil differt Concludit
 
Racione autem et hoc videtur participare ut diximus obedit igitur racioni quod continentis
 
Amplius autem forsitan subieccius est quod honesti et fortis omnia enim que honesti concordant racioni
 
Videtur utique et irracionabile duplex plantativum quidem enim nequaquam communicat racione
 
Irascibile autem et universaliter desiderabile participat qualiter secundum id quod exaudibile est eius et obedibile ita utique et patris et amicorum inquimus habere racionem et non quemadmodum mathematicorum
 
Quoniam autem suadetur qualiter a racione irracionabile significat et iussio et criminacio et deprecacio
 
Si autem oportet hoc dicere racionem habere duplex igitur et quod habet racionem hoc quidem principaliter in se ipso hoc autem ut patris audibile quid
 
Determinatur autem et virtus secundum differenciam hanc
 
Dicimus enim harum has quidem intellectuales has autem morales sophiam sapienciam quidem et fronesim prudenciam et intelligenciam intellectuales liberalitatem autem et honestatem morales
 
Dicentes igitur de moribus non dicimus quasi sapiens aut intelligens set quasi humilis vel honestus laudamus autem et sapientem secundum habitum habituum autem eos qui laudabiles virtutes dicimus
 

