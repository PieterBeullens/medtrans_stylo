Quoniam incomprehensibilis est Deus et quoniam non 
oportet quaerere et circumscrutari quae non sunt tradita 
nobis a sanctis prophetis et apostolis et evangelistis  
  De effabilibus et ineffabilibus et cognoscibilibus et incognoscibilibus  
  Demonstratio quoniam est Deus  
  De eo quid est Deus quoniam incomprehensibilis  
  Demonstratio quoniam unus est Deus et non multi  
  De Logo id est Verbo Dei  
  De Spiritu Sancto  
  De sancta Trinitate  


  De hiis quae in Deo dicuntur  
  De divina unione et distinctione  
  De hiis quae corporaliter in Deo dicuntur  
  De eisdem adhuc  
  De loco Dei et quoniam solus Deus est incircumscriptibilis  
  Proprietas divinae naturae scilicet sanctae Trinitatis  

De saeculo  
  De conditione  
  De angelis  
  De diabolo et daemone  
  De creatione visibili  
  De caelo  
   De lumine ignis luminarium solis et lunae et astrorum  
  De aere et ventis  
  De aquis  
  De terra et hiis quae sunt ex ea  


  De paradiso  
  De homine  
  De laetitiis  
  De tristitia  
  De timore  
  De ira  
  De imaginativo  
  De sensu  
  De excogitativo  
  De memorativo  
  De interius disposito et prolato sermone  
  De passione et operatione  
  De operatione  
  De voluntario et involuntario  
  De eo quod in nobis id est de libero arbitrio  
  De hiis quae fiunt  
  Propter quam causam liberi arbitrio facti sumus  
  De hiis quae non in nobis sunt  


  De providentia  
  De praecognitione et praedestinatione  

De divina dispensatione et de ea quae ad nos cura et nostra 
salute  
  De modo conceptionis Verbi et divina eius incarnatione  
  De duabus naturis  
  De modo retributionis  
  De numero naturarum  
  Quoniam omnis divina natura in una sui hypostaseon id 
est personarum unita est omni humanae naturae et 
non pars parti  
  De una Dei Verbi composita hypostasi  
  Ad dicentes Sub continua quantitate reducuntur Domini 
naturae vel sub discreta  
  Ad id si non est natura anhypostatos id est sine hypostasi 
obviatio  
  De trisagio id est ter sancto  


  De ea quae in specie et in atomo consideratur natura et 
differentia unionis et incarnationis et qualiter suscipiendum 
Unam Dei Verbi naturam incarnatam  
  Quoniam theotocos id est Dei genitrix quae sancta Virgo  
  De idiomatibus naturarum  
  De voluntatibus et liberis arbitriis Domini nostri Iesu Christi  
  De actionibus quae sunt in Domino nostro Iesu Christo  
  Adversus dicentes Si duarum naturarum et actionum homo 
necesse in Christo tres naturas et totidem dicere actiones  
  De eo quod deificata est natura Domini carnis et voluntas  
  Amplius de voluntatibus et liberis arbitrio intellectibus et 
cognitionibus et sapientiis  
  De theandrica id est Dei virili actione  
  De naturalibus et indetractibilibus passionibus  
  De ignorantia et servitute  
  De profectione  
  De timore  


  De Domini oratione  
  De familiaritate  
  De passione corporis Domini et impassibilitate eius deitatis  
   De eo quod inseparabilis permansit Verbi deitas ab anima 
et corpore et in morte Domini et quod una permansit 
hypostasis  
  De destructione et corruptione  
  De descensione in infernum  
  De hiis quae post resurrectionem  
  De ea quae in dextris Patris sede  
  Adversus dicentes Si duarum naturarum Christus vel 
creaturae cultum facitis naturam creabilem adorantes 
vel unam naturam adorabilem dicitis et aliam inadorabilem  
  Propter quid Filius inhumanatus est et non Pater neque 
Spiritus et quid inhumanatus direxerit  
  Ad interrogantes Hypostasis Christi creata est an increata 
 


  De eo quando vocatus est Christus  
  Ad interrogantes An duas naturas genuit sancta Dei genitrix 
et an duae naturae in cruce pendebant  
  Qualiter primogenitus dicitur unigenitus Filius Dei  

De fide et baptismate  
  De fide  
  De cruce in quo adhuc de fide  
  De adorando secundum orientem  
  De sanctis et incoinquinatis Domini mysteriis  
  De genealogia Domini et omnifariam sanctae Dei genitricis  
  De sanctorum et reliquiarum eorum honore  
  De sanctis imaginibus  
  De scriptura  
  De hiis quae de Christo dicuntur  
  Quoniam non est malorum Deus causa  
  Quoniam non duo principia  


  Cuius gratia praevidens Deus eos qui peccare et non 
poenitentiam agere futuri erant creavit  
  De lege Dei et lege peccati  
  Adversus Iudaeos de Sabbato  
  De virginitate  
  De circumcisione  
  De antichristo  
  De resurrectione  





  
 QUONIAM INCOMPREHENSIBILIS EST DEUS ET QUONIAM 
NON OPORTET QUAERERE ET CIRCUMSCRUTARI QUAE 
NON SUNT TRADITA NOBIS A SANCTIS PROPHETIS ET APOSTOLIS 
ET EVANGELISTIS 
 Deum nemo vidit umquam Unigenitus Filius qui est in 
sinu Patris ipse enarravit Ineffabilis igitur est Deus et incomprehensibilis 


Nullus enim cognoscit Patrem nisi Filius 
neque Filium nisi Pater Sed et Spiritus Sanctus ita novit ea 
quae sunt Dei ut spiritus hominis novit ea quae sunt in ipso 
Post primam vero et beatam naturam nullus novit umquam 
Deum nisi cui ipse revelavit non hominum solum sed neque supermundanarum 
virtutum ipsorum inquio cherubim et seraphim 
 Non dereliquit tamen nos Deus in omnimoda ignorantia 
Omnibus enim cognitio existendi Deum ab ipso naturaliter inserta 
est Sed et ipsa creatio et eius permanentia et gubernatio magnitudinem 
divinae praedicat naturae Sed et per legem et prophetas 
prius deinde vero per unigenitum Filium suum Dominum vero 
et Deum et Salvatorem nostrum Iesum Christum secundum quod 
possibile est nobis  sui ipsius manifestavit cognitionem Omnia 
igitur quae tradita sunt nobis et per legem et prophetas et apostolos 
et evangelistas suscipimus et veneramur et cognoscimus nihil 
ultra haec inquirentes Bonus enim existens Deus et omnis boni 
tributor est non invidiae neque passioni alicui suppositus Longe 


enim a divina natura quae est impassibilis et sola bona est invidia 
Ut igitur omnia sciens et quod confert unicuique providens quod 
utile est nobis cognoscere revelavit quod autem non poteramus 
ferre siluit Haec nos diligamus et in hiis maneamus et non 
transferamus terminos aeternos neque transgrediamur divinam 
traditionem 


  
DE EFFABILIBUS ET INEFFABILIBUS ET COGNOSCIBILIBUS 
ET INCOGNOSCIBILIBUS 
 Oportet igitur eum qui de Deo dicere vel audire vult manifeste 
scire quod neque omnia sunt ineffabilia neque omnia 
effabilia quae sunt theologiae et dispensationis neque etiam 
omnia sunt incognoscibilia neque omnia cognoscibilia Aliud 
autem est cognoscibile et aliud effabile quemadmodum et aliud 
est loqui et aliud cognoscere Multa igitur eorum quae de Deo 
obtuse intelliguntur non integre enunciari possunt sed ea quae 
sunt secundum nos cogimur in his quae supra nos dicere sicut de 


Deo dicimus somnum et iram et negligentiam manus et pedes et 
similia 
 Quoniam igitur est quidem Deus sine principio sine fine 
aeternus et sempiternus increatus immutabilis inalterabilis 
verus simplex incompositus incorporeus invisibilis inpalpabilis 
incircumscriptibilis infinitus incomprehensibilis incognoscibilis 
bonus iustus omnipotens omnium creaturarum conditor omnitenens 
omnicernens omnium provisor potestativus iudex et 
cognoscimus et confitemur et quoniam unus est Deus scilicet 
una substantia et quoniam in tribus hypostasibus et cognoscitur 
et est Patre aio et Filio et Sancto Spiritu et quoniam Pater et 
Filius et Spiritus Sanctus secundum omnia unum sunt praeter 
ingenerationem et generationem et processionem et quoniam 
unigenitus Filius et Verbum Dei et Deus per viscera misericordiae 
suae propter nostram salutem beneplacito Patris et cooperatione 
Sancti Spiritus sine semine conceptus incorrupte ex sancta 
Dei genitrice et semper virgine Maria genitus est per Spiritum 
 Sanctum et homo perfectus ex ipsa factus est et quoniam 
ipse Deus perfectus est simul et homo perfectus ex duabus naturis 
deitate et humanitate et in duabus naturis intellectualibus 
voluntariis operativis et arbitrio liberis et simpliciter dicendum 


perfecte se habentibus secundum unicuique decentem terminum 
et rationem deitati et humanitati inquio  uni vero compositae 
hypostasi et quoniam esurivit et sitivit et laboravit et crucifixus 
est et mortis et sepulchri experientiam suscepit et resurrexit 
tertia die et ad caelos rediit unde ad nos devenit et deveniet 
rursus postea Et divina Scriptura testis est et omnis sanctorum 
coetus 
 Quid autem est Dei substantia vel qualiter est in omnibus 
qualiter Deus ex Deo genitus est vel procedit vel qualiter seipsum 
exinanivit unigenitus Filius et Deus homo factus est ex virginalibus 
sanguinibus alio praeter naturam ordine plasmatus vel qualiter 
siccis pedibus super aquas ambulavit et ignoramus et dicere non 
possumus Non possibile igitur est quid praeter ea quae divine a 
divinis eloquiis Veteris et Novi Testamenti enarrata sunt et manifestata 
dicere de Deo vel universaliter intelligere 


  
DEMONSTRATIO QUONIAM EST DEUS 
 Quoniam igitur est quidem Deus hiis quidem qui divinas 
Scripturas suscipiunt Vetus et Novum aio Testamentum non 


venit in dubium neque pluribus Graecorum Sicut enim diximus 
cognitio existendi Deum naturaliter nobis inserta est Quia vero 
in tantum praevaluit perniciosi malitia hominum naturae ut 
quosdam in irrationabilissimum et omnium malorum pessimum 
perditionis deduceret baratrum ut dicant non esse Deum  
quorum insipientiam ostendens sacrorum enuntiator ait David 
Dixit insipiens in corde suo non est Deus  igitur Domini 
quidem discipuli et apostoli Sancto illuminati Spiritu et eius virtute 
et gratia divina signa operantes miraculorum sagena ad 
lumen divinae cognitionis de profundo ignorantiae eos piscantes 
reduxerunt Similiter et horum gratiae et dignitatis successores 
et pastores et doctores illuminativam Spiritus gratiam suscipientes 
et miraculorum virtute et sermonis gratia obtenebratos illuminarunt 
et seductos converterunt Nos autem qui neque miraculorum 
neque doctrinae suscepimus charisma  indignos enim nosmetipsos 
voluptatum passionibus fecimus  age pauca eorum quae tradita 
sunt nobis a prophetis gratiae de hoc disputemus Patrem et 
Filium et Spiritum Sanctum invocantes 
 Omnia quae sunt aut creabilia sunt aut increabilia Si 
igitur creabilia quidem sunt omnino sunt et vertibilia Quorum 


enim esse a versione incepit haec versioni subicientur vel corrupta 
vel secundum electionem alterata Si vero sunt increabilia 
consequenter et invertibilia omnino Quorum enim esse contrarium 
est et qualiter existendi ratio contraria est scilicet proprietates 
Quis igitur non concedit omnia entia quaecumque sunt sub nostro 
sensu quinimmo et angelos verti et alterari et multiformiter 
moveri Intellectualia igitur angelos inquio quidem et animas 
et daemones secundum electionem et eam quae in bono est 
profectionem et eam quae ex bono est abscessionem intensam et 
remissam reliqua vero secundum generationem et corruptionem 
et augmentationem et diminutionem et eam quae est secundum 
qualitatem transmutationem et localem motum vertibilia igitur 
vere omnino et creabilia Creabilia vero entia omnino ab aliquo 
condita sunt Oportet autem conditorem increabilem esse Si 
enim et ipse creatus est omnino ab aliquo creatus est quousque 
deveniamus ad aliquid increabile Increabile igitur existens conditor 
omnino et invertibilis est Hoc autem quid utique aliud erit 
quam Deus 


 Sed et ipsa creationis permanentia et conservatio et gubernatio 
docet nos quoniam est Deus qui hanc universitatem consistere 
facit et continet et conservat et semper ei providet Qualiter 
enim utique contrarie naturae ignis dico et aquae aeris et terrae 
in unius mundi consummationem ad invicem convenissent et 
indissolubiles permansissent nisi aliqua omnipotens virtus ea 
convenisset et semper indissolubilia conservaret 
 Quid est quod statuit caelestia et terrestria et quaecumque 
per aerem et quaecumque secundum aquam magis autem ea 
quae ante haec caelum et terram et aerem et naturam ignis et 
aquae quis haec miscuit et dispertivit quid est quod haec movet 
et agit inquiescibili et  sine prohibitione motu Nonne artifex 
horum et qui rationem imposuit omnibus secundum quam haec 
machina fertur et deducitur Quis autem artifex horum Nonne qui 
fecit haec et ad esse deduxit Non enim casui dabimus talem 
virtutem Sit enim generari casus cuius ordinare erit Et hoc si 
videtur demus cuius erit servare et custodire secundum eas quibus 


primum substituta sunt rationes alterius scilicet et non casus 
Hoc autem quid aliud est nisi Deus 


  
DE EO QUID EST DEUS QUONIAM INCOMPREHENSIBILIS 
 Quoniam igitur est quidem Deus manifestum est Quid vero 
est secundum substantiam et naturam incomprehensibile est hoc 
omnino et ignotum Quoniam enim incorporeum quidem est manifestum 
est Qualiter enim corpus est quod infinitum et indeterminatum 
et informabile et inpalpabile et invisibile et simplex 
et incompositum Qualiter enim venerabile est si circumscriptibile 
et passibile Et qualiter est impassibile quod ex elementis est 
compositum et in ipsa rursus resolvitur Compositio enim principium 
est pugnae pugna distantiae distantia vero solutionis 
solutio vero aliena est a Deo omnino 
 Qualiter autem et componetur cum per omnia incedat et 
impleat omnia Deus sicut ait Scriptura Nonne caelum et terram 
ego impleo dicit Dominus Impossibile enim est corpus per corporea 


incedere quin incidat et incidatur et plicetur et reobvietur 
sicut quaecumque humidorum miscentur et confunduntur 
 Si vero et quidam aiunt immateriale corpus ut id quod 
apud Graecorum sapientes quintum dicitur corpus  quod est 
impossibile  immobile erit omnino sicut caelum Hoc enim 
quintum corpus aiunt Quis igitur est qui hoc movet Omne enim 
quod movetur ab alio movetur Et illud quis Et hoc in infinitum 
donec  deveniamus in aliquod immobile Quod enim primum 
movet immobile est quod est Deus Qualiter autem non in loco 
est circumscriptibile quod movetur Solus igitur Deus est immobilis 
per immobilitatem suam omnia movens Incorporeum igitur 
esse Deum opinandum 
 Sed non hoc substantiae eius est demonstrativum sicut 
neque ingenerabile et sine principio esse et inalterabile et incorruptibile 
et quaecumque de Deo vel circa Deum esse dicuntur 
Haec enim non quid est significant sed quid non est Oportet 
autem eum qui vult alicuius substantiam dicere quid est enunciare 
non quid non est Verumtamen in Deo quid est dicere impossibile 


est secundum substantiam familiarius autem est magis 
ex omnium ablatione facere rationem Nihil enim eorum quae 
sunt est non ut non ens sed ut super omnia ens et super ipsum 
esse ens Si enim eorum quae sunt cognitiones sunt quod super 
cognitionem est omnino et super substantiam erit et e converso 
quod super substantiam et super cognitionem erit 
 Infinitus igitur est Deus et incomprehensibilis et hoc solum 
eius est comprehensibile infinitas et incomprehensibilitas Quaecumque 
autem dicimus in Deo affirmative non naturam sed ea 
quae sunt circa naturam ostendunt Etsi enim bonum etsi iustum 
etsi sapiens etsi quodcumque dixeris non naturam dicis Dei sed 
ea quae sunt circa naturam Sunt autem et quaedam affirmative 
de Deo dicta virtutem superabundativae negationis habentia 
puta tenebras dicentes in Deo non tenebras intelligimus sed 
quoniam non est lux sed super lucem et lux quoniam non tenebrae 
est 




  
DEMONSTRATIO QUONIAM UNUS EST DEUS ET NON MULTI 
 Quoniam igitur est quidem Deus sufficienter demonstratum 
est et quoniam incomprehensibilis eius substantia Quoniam vero 
unus est Deus et non multi hiis quidem qui divinae credunt Scripturae 
non dubium est Ait enim Dominus in legislationis principium 
Ego Dominus Deus tuus qui eduxi te de terra Egypti 
Non erunt tibi dii alii praeter me Et rursus Audi Israel Dominus 
Deus tuus Dominus unus est Et per Isaiam prophetam Ego 
enim ait Deus primus et ego post haec et praeter me non est Deus 
ante me non genitus est alius Deus et post me non erit et praeter me 
non est Sed et Dominus in sacris evangeliis ita ait ad Patrem 
Haec est vita aeterna ut cognoscant te qui solus verus es Deus 
Hiis autem qui divina Scriptura non persuadentur sic disputabimus 
 Deus perfectus est et indeficiens et secundum bonitatem 
et secundum sapientiam et secundum virtutem sine principio 
infinitus aeternus incircumscriptibilis et simpliciter dicendum 
per omnia perfectus Si igitur multos diceremus deos necesse est 


differentiam in multis considerari Si enim nulla differentia est in 
eis unus magis est et non multi Si vero differentia est in eis ubi 
est perfectio Sive enim secundum bonitatem sive secundum 
virtutem sive secundum sapientiam sive secundum tempus sive 
secundum locum deficiet a perfectione nequaquam erit Deus Si 
vero per omnia identitas unum magis ostendit et non multos 
 Quomodo autem et multis existentibus incircumscriptibile 
servabitur Ubicumque enim fuerit unus nequaquam ibi erit 
alter 
 Qualiter autem et a multis gubernabitur mundus et non 
dissolvetur et corrumpetur pugna in gubernantibus considerata 
Differentia enim contrarietatem inducit Si autem dixerit quis 
quoniam unusquisque partis principatur quid est quod ordinat et 
permanentiam eius facit Illud enim utique erit magis Deus 
Unus igitur est Deus perfectus incircumscriptibilis totius factor 
et ordinator contentor et gubernator et superperfectus et praeperfectus 
 Adhaec vero et naturalis est necessitas unitatem esse dualitatis 
principium 




  
DE LOGO ID EST VERBO DEI 
Hic igitur unus et solus Deus non inverbalis id est sine Verbo 
est Verbum autem habens non anhypostatum id est non subsistens 
habet non  incipiens esse neque quiescens Non enim fuit 
unquam quando fuit Deus inverbalis id est sine Verbo Semper 
enim habet sui ipsius Verbum ex se ipso genitum non secundum 
nostrum verbum anhypostatum id est non subsistens et in aerem 
effusum sed enhypostatum id est subsistens vivum perfectum 
non extra eum excedens sed in ipso semper ens Ubi enim esset 
si extra ipsum fieret Quia enim nostra natura temporanea est et 
facile dissolubilis propterea et verbum nostrum est anhypostatum 
id est non subsistens Deus autem semper ens et perfectus ens 
perfectum et enhypostatum id est subsistens habet suum Verbum 
et semper ens et vivens et omnia habens quaecumque genitor 
habet Sicut enim nostrum verbum de intellectu procedens 
neque per omnia idem est cum intellectu neque omnifariam aliud 
nam ex intellectu quidem ens aliud est praeter ipsum ipsum 


autem intellectum in apertum ducens non adhuc omnifariam 
aliud est praeter intellectum sed secundum naturam unum ens 
aliud est subiecto ita et Dei Verbum in eo quidem quod subsistit 
secundum seipsum separatur ab eo a quo existentiam habet In 
eo vero quod eadem ostendit in se ipso quae circa Deum inspiciuntur 
idem est secundum naturam cum illo Sicut enim quod in omnibus 
perfectum in Patre consideratur ita et in eo quod ex eo 
genitum est Verbum considerabitur 


  
DE SPIRITU SANCTO 
 Oportet autem Verbum et Spiritum habere Etenim et 
nostrum verbum non expers est spiritu Sed in nobis quidem 
spiritus alienus est a nostra substantia Aeris enim est attractio 
et  allatio intus attracti et effusi ad corporis consistentiam qui 
in tempore pronunciationis vox verbi fit verbi virtutem in seipsa 
manifestans In divina vero natura simplici et incomposita esse 
quidem Spiritum Dei pie confitendum est propterea quia non est 


Dei Verbum deficientius nostro verbo Non est autem pium 
alienum quid exterius superingrediens Deo Spiritum estimare 
sicut et in nobis compositus sed sicut Dei Verbum audientes 
non anhypostatum id est non subsistens neque ex disciplina 
adveniens neque per vocem prolatum neque in aerem effusum 
et solutum estimamus sed substantialiter subsistens et electivum 
et operativum et omnipotens ita et Spiritum Dei edocti sequentem 
cum Verbo et manifestantem eius operationem non spirationem 
anhypostatum id est non subsistentem intelligimus  ita 
enim utique destruetur ad humilitatem magnitudo divinae naturae 
si secundum similitudinem nostri spiritus et is qui in ipso est 
Spiritus intelligatur  sed virtutem substantialem ipsam in 
seipsam in propria hypostasi consideratam ex Patre procedentem 
et in Verbo requiescentem et eius existentiae monstrativam 
neque separari a Deo in quo est et a Verbo quo consequitur 
potentem neque ad non existens refusam sed secundum similitudinem 
Verbi secundum hypostasim existentem viventem 


electivam per se mobilem operativam semper bonum volentem 
et ad omnem appositionem concurrentem habentem cum voluntate 
virtutem neque principium habentem neque finem Neque 
enim deficit unquam Patri Verbum neque Verbo Spiritus 
 Ita propter eam quidem quae est secundum naturam unitatem 
multitudinis deorum gentilium destruitur error propter Verbi 
autem susceptionem et Spiritus Iudaeorum destruitur dogma 
Alterutrius vero hereseos permanet utilitas ex Iudaeorum quidem 
suspicione naturae unitas ex gentilitate vero quae secundum 
hypostases est discretio sola 
 Si vero contradixerit Iudaeus ad Verbi susceptionem et 
Spiritus a divina Scriptura redarguatur et obstruatur De Verbo 
enim inquit David In aeternum Domine Verbum tuum permanet 
in caelo et rursus Misit Verbum suum et sanavit eos Verbum 
autem prolatum non mittitur neque in aeternum permanet De 
Spiritu vero idem David Emitte Spiritum tuum et creabuntur 
et rursus Verbo Domini caeli firmati sunt et Spiritu oris eius 
omnis virtus eorum Et Iob Spiritus divinus qui fecit me spiratio 
vero omnipotentis quae continet me Spiritus autem qui mittitur 


et facit et firmat et continet non canticum est quod solvitur 
quemadmodum neque corporale membrum est Dei os utraque 
enim Deo convenienter intelligenda sunt 


  
DE SANCTA TRINITATE 
 Credendum est ergo in unum Deum unum principium sine 
principio increatum ingenitum non periclitabilem immortalem 
aeternum infinitum incircumscriptum indeterminatum infinita 
potentem simplicem incompositum influxibilem impassibilem 
invertibilem inalterabilem invisibilem fontem bonitatis et iustitiae 
lumen intellectuale inaccessibilem virtutem nulli mensurae 
cognitam sola vero sua propria voluntate mensuratam omnia 
enim quaecumque vult potest omnium creaturarum visibilium 
et invisibilium factorem omnium contentivam et conservativam 
omnium provisivam omnium dominantem et principantem et 
regnantem infinito et immortali regno nullum contrarium habentem 
omnia implentem a nullo contentam ipsam vero magis 


circumtenentem universa et continentem et praehabentem incontaminate 
universis substantiis eminentem et supra omnia existentem 
et omnis substantiae praecipuam ceu supersubstantialem et 
supra ea quae sunt existentem superdivinam superbonam superplenam 
omnes principatus et ordines determinantem et super 
omnem principatum et ordinem collocatam super substantiam et 
et vitam et rationem et intelligentiam per se lucem per se bonitatem 
per se vitam per se substantiam quasi non ab alio esse 
habentem aliquo eorum quaecumque sunt ipsam autem fontem 
existentem essentiae hiis quae sunt hiis quae vivunt vitae hiis 
quae rationem participant rationis omnibus  omnium bonorum 
causam omnia scientem ante generationem eorum unam substantiam 
unam deitatem unam virtutem unam voluntatem 
unam operationem unum principium unam potestatem unam 
dominationem unum regnum in tribus perfectis hypostasibus 
cognitam et adoratam una adoratione creditam et cultam ab 
omni rationali creatura inconfuse unitam et indistanter divisam 
 quod inopinabile est  in Patrem et Filium et Spiritum Sanctum 
in quae et baptizamur Ita enim Dominus apostolis baptizare 


mandavit Baptizantes eos inquiens in nomine Patris et Filii 
et Spiritus Sancti 
 In unum Patrem omnium principium et causam non ex 
aliquo genitum anetion id est non causatum autem et ingenitum 
solum existentem omnium quidem factorem unius vero solius 
Patrem natura unigeniti Filii eius Domini vero et Dei et Salvatoris 
nostri Iesu Christi et promanatorem Sancti Spiritus Et in unum 
Filium Dei unigenitum Dominum nostrum Iesum Christum ex 
Patre genitum ante omnia saecula lumen ex lumine Deum verum 
ex Deo vero genitum non factum consubstantialem Patri per 
quem omnia facta sunt Ante omnia saecula dicentes ostendimus 
quoniam sine tempore et sine principio eius est generatio 
Non enim ex non ente ad esse deductus est Filius Dei qui est 
splendor gloriae et character Patris hypostaseos et viva sapientia 
et virtus et Verbum enhypostatum id est subsistens et 
substantialis et perfecta et vivens imago invisibilis Dei sed semper 
fuit cum Patre et in ipso aeterne et sine principio ex ipso genitus 
Non enim fuit unquam Pater quando non fuit Filius sed simul 
Pater simul Filius ex ipso genitus Pater enim sine Filio nequaquam 


vocabitur Si autem esset non habens Filium non esset 
Pater et si postea habuit Filium postea factus est Pater non 
existens ante hoc Pater et ita versus est ex non esse Patrem in 
fieri Patrem quod omni blasphemia est difficilius Impossibile 
enim est Deum dicere desolatum a naturali germinatione Germinatio 
autem est a seipso scilicet ex propria substantia similem 
secundum naturam generare 
 In Filii quidem generatione impium dicere tempus mediare 
vel post Patrem Filii existentiam genitam esse Ex ipsa enim 
scilicet Patris natura dicimus Filii generationem Et si non ex 
principio dabimus Filium coexistere Patri ex ipso genitum versionem 
Patris hypostaseos inducemus quoniam non ens Pater 
qui est Pater postea factus est Pater Creatio enim etsi postea facta 
est sed non ex Dei substantia ex non ente vero ad esse voluntate 
et virtute eius deducta est et non tangit versio Dei naturam 
Nam generatio quidem est ex substantia generantis produci 
quidem generatur secundum substantiam Creatio vero et factio 
est exterius et non ex substantia creantis et facientis fieri quod 
creatur et fit dissimile omnino 


  Igitur in Deo quidem qui solus est impassibilis et inalterabilis 
et invertibilis et semper similiter habens et generare et creare 
est impassibile Natura enim ens impassibilis et influxibilis et 
simplex et non compositus non aptus natus est sustinere passionem 
vel fluxum neque in generando neque in creando neque aliqua 
cooperatione indiget Sed generatio quidem sine principio est et 
aeterna naturae opus existens et ex substantia eius producens 
ut versionem qui generat non sustineat et ut non Deus primus et 
Deus posterior sit et adiutorem suscipiat Creatio vero in Dei 
voluntate opus existens non coaeterna est cum Deo quia non 
aptum natum est quod ex non ente ad esse deducitur coaeternum 
esse ei qui sine principio est et semper est Sicut igitur non similiter 
facit homo et Deus  homo enim nihil quidem ex non ente ad 
esse deducit sed quod facit ex praeiacenti materia facit non 
volens solum sed et praeexcogitans et in intellectu reformans 
quod fiet deinde et manibus operans et laborem sustinens et 
fatigationem multotiens autem et non dirigente et eveniente 
secundum quod vult eo quod adinvenerat Deus autem volens 


solum ex non ente ad esse produxit universa  ita neque similiter 
generat Deus et homo Deus enim sine tempore quidem ens et 
sine principio et impassibilis et influxibilis et incorporeus et 
solus et infinitus impassibiliter et sine tempore et sine principio 
et non fluxibiliter generat et sine coitu et neque principium habet 
incomprehensibilis eius generatio neque finem Et sine principio 
quidem propter invertibile non fluxibiliter vero propter impassibile 
et incorporeum sine coitu vero propter incorpereum 
rursus et quia unus solus est Deus non indigens altero infinite 
vero et inquiescibiliter quia sine principio et sine tempore et sine 
fine et quia semper similiter habet quod enim sine principio 
infinitum est quod autem gratia infinitum est non omnino sine 
principio ut angeli 
  Generat igitur qui semper est Deus suum Verbum perfectum 
ens sine principio et sine fine ut non in tempore generet Deus 
qui tempore superiorem et naturam et existentiam habet Homo 
autem manifestum est quod contrarie generat sub generatione 
existens et corruptione et fluxu et multitudine et corpus circumindutus 
et marem et feminam in naturam habens Indigens enim 


est masculus feminae auxilio  Sed propitius sit qui supra omnes 
ens et omnem intelligentiam et comprehensionem excedit 
 Docet igitur sancta catholica et apostolica ecclesia simul 
Patrem simul unigenitum eius Filium ex ipso genitum sine tempore 
et influxibiliter et impassibiliter et incomprehensibiliter 
ut solus universorum novit Deus Sicut simul ignis est et simul 
quod ex eo lumen et non prius est ignis et postea lumen sed simul 
sunt et sicut lumen ex igne generatum semper in eo est et nequaquam 
ab eo separatur ita et Filius ex Patre generatur et nequaquam 
ab eo separatur sed semper in eo est Sed lumen quidem 
ex igne generatum inseparabiliter et in ipso semper manens non 
habet propriam hypostasim id est subsistentiam praeter ignem 
qualitas enim est naturalis ignis Filius autem Dei unigenitus ex 
Patre genitus inseparabiliter et indistanter et in ipso manens 
semper habet propriam hypostasim praeter eam quae est Patris 
 Igitur Verbum quidem et splendor dicitur quia sine coitu 
et impassibiliter et sine tempore et influxibiliter et inseparabiliter 


genitum est ex Patre Filius autem et character paternae 
hypostaseos quia perfectus est et enhypostatus id est substantivus 
et per omnia similis Patri est praeter ingenerationem 
Unigenitus vero quoniam solus ex solo Patre solitarie genitus 
est Neque enim assimilatur alia generatio Filii Dei generationi 
neque enim est alius Filius Dei Etsi enim Spiritus Sanctus ex 
Patre procedit sed non generabiliter sed processibiliter Alius 
modus existentiae est hic incomprehensibilis et ignotus sicut et 
Filii generatio Ideo que omnia quaecumque habet Pater eius sunt 
praeter ingenerationem quae non significat substantiae differentiam 
neque dignitatem sed modum existentiae sicut et Adam 
ingenitus ens  plasma enim est Dei  et Seth genitus  filius 
enim est Adae  et Eva ex Adae costa procedens  non enim 
genita est ipsa  non natura differunt ab invicem  homines enim 
sunt  sed existentiae modo 
 Oportet scire quod ageniton per unum n scriptum increatum 
scilicet quod non factum significat agenniton per duo n scriptum 
ostendet quod non genitum est Secundum primum igitur significatum 


quidem differt substantia a substantia alia est enim substantia 
increata scilicet agenitos per unum n et alia genita scilicet 
creata Secundum vero secundum significatum non differt substantia 
a substantia omnis enim speciei animalium prima hypostasis 
ingenita est sed non increata Creata enim quidem sunt a 
conditore Verbo eius deducta in generationem non tamen genita 
sunt non praeexistente altero eiusdem speciei ex quo gignerentur 
 Secundum igitur primum significatum communicant tres 
sanctae deitatis superdivinae hypostases consubstantiales enim et 
increatae existunt secundum vero secundum significatum nequaquam 
solus enim Pater est ingenitus non enim ex altera est ei 
hypostaseos esse et solus Filius est genitus ex Patris enim substantia 
sine principio et sine tempore genitus est et solus Spiritus 
Sanctus processibilis ex substantia Patris non genitus sed procedens 
ita quidem divina docente Scriptura modo vero generationis 
et processionis incomprehensibili existente 


 Sed et hoc sciendum est quod non ex nobis translatum est 
ad beatam deitatem paternitatis et filiationis et processionis nomen 
econtrario autem inde nobis traditum ut ait divinus Apostolus 
Propterea flecto genua mea ad Patrem ex quo omnis 
paternitas in caelo et in terra 
 Si vero dicimus Patrem principium esse Filii et maiorem 
non priorem eum Filio esse tempore vel natura ostendimus per 
ipsum enim saecula fecit neque secundum aliud quidem nisi 
secundum causam hoc est quoniam Filius ex Patre genitus est 
et non Pater ex Filio et quoniam Pater causa est Filii naturaliter 
sicut non ex lumine ignem aimus provenire sed lumen magis ex 
igne Cum enim audierimus principium et maiorem Filio Patrem 
causam intelligamus Et sicut non dicimus alterius substantiae 
esse ignem et alterius lumen ita non possibile est dicere alterius 
substantiae Patrem et Filium alterius sed unius et eisdem Et 
quemadmodum aimus propter lumen id quod ex ipso provenit 
lucere lumen et non ponimus organum ministrale esse ignis quod 
ex ipso est lumen virtutem vero magis naturalem ita dicimus 


Patrem omnia quaecumque facit per unigenitum  Filium suum 
facere non quasi per organum ministeriale sed per naturalem et 
enhypostatum id est subsistentem virtutem Et sicut dicimus 
ignem illuminare et rursus aimus lumen ignis illuminare ita 
omnia quaecumque facit Pater similiter et Filius facit Sed 
lumen quidem non propriam hypostasim praeter ignem habet 
Filius autem perfecta hypostasis est a paternali inseparabilis 
hypostasi ut superius exposuimus Impossibile enim est inveniri 
in creatione imaginem intransmutabiliter in seipsa modum sanctae 
trinitatis ostendentem Creatum enim et compositum et fluxibile 
et vertibile et circumscriptibile et formam habens et corruptibile 
qualiter manifeste ostendet omnibus hiis eminentem supersubstantialem 
divinam substantiam Omnis autem creatio manifestum 
est quod a pluribus horum continetur et omnis secundum 
suam naturam corruptioni subiacet 
 Similiter credimus et in unum Spiritum Sanctum Dominum 
et vivificantem ex Patre procedentem et in Filio requiescentem 


cum Patre et Filio coadoratum et conglorificatum ut 
substantialem et coaeternum Dei spiritum rectum et principalem 
fontem et vitae et sanctificationis Deum cum Patre 
existentem et nuncupatum increatum plenum conditorem 
omnium contentivum omnium operativum omnipotentem infinite 
potentem dominatorem omnis creationis cuius nil dominatur 
deificantem non deificatum implentem non impletum 
participatum non participantem sanctificantem non sanctificatum 
paraclytum ut universorum interpellationes suscipientem 
per omnia similem Patri et Filio ex Patre procedentem et per 
Filium traditum et susceptum ab omni creatura et per seipsum 
creantem et in substantiam deducentem universa et sanctificantem 
et continentem enhypostatum in propria hypostasi existentem 
inseparabilem et indiscessibilem a Patre et Filio omnia 
habentem quaecumque habet Pater et Filius praeter ingenerationem 
et generationem Nam Pater quidem anetios id est sine causa 
et ingenitus non enim est ex aliquo sed ex seipso esse habet neque 


quid eorum quaecumque habet ipse autem magis est principium 
et causa essendi  et qualiter essendi  naturaliter omnibus 
Filius autem ex Patre est generabiliter Spiritus autem Sanctus 
et ipse quidem ex Patre est sed non generabiliter sed processibiliter 
Et quoniam quidem est differentia generationis et processionis 
didicimus quis autem est modus differentiae nequaquam Similis 
autem est et Filii ex Patre generatio et Spiritus Sancti processio 
 Omnia igitur quaecumque habet Filius et Spiritus ex Patre 
habet et ipsum esse Et si non Pater est neque Filius est neque 
Spiritus et si non Pater habet quid neque Filius habet neque 
Spiritus et propter Patrem hoc est propter esse Patrem Filius 
est et Spiritus et propter Patrem habet Filius et Spiritus omnia 
quaecumque habet hoc est quia Pater habet ea praeter ingenerationem 
et generationem et processionem In hiis enim solis hypostaticis 
proprietatibus ab invicem differunt hae sanctae tres hypostases 
non substantia characteristico vero propriae hypostaseos indivisibiliter 
divisae 


 Dicimus autem unumquemque trium perfectam habere 
hypostasim ut non ex tribus imperfectis unam compositam naturam 
perfectam cognoscamus sed in tribus perfectis hypostasibus 
unam simplicem substantiam superperfectam et praeperfectam 
Omne enim quod ex imperfectis conficitur compositum omnino 
est Ex perfectis autem hypostasibus impossibile est compositum 
genitum esse Unde neque dicimus speciem ex hypostasibus sed 
in hypostasibus ex imperfectis autem dicimus ex hiis quae non 
servant speciem rei quae ex ipsis perficitur Lapis enim et lignum 
et ferrum singulum quidem secundum seipsum perfectum est 
secundum suam propriam naturam ad domum autem quae ex 
ipsis conficitur imperfectum unumquodque eorum consistit neque 
enim est singulum eorum secundum seipsum domus 
 Perfectas igitur has hypostases aimus ut non compositionem 
in divina intelligamus natura Compositio enim principium est 
distantiae Et rursus in se invicem has tres hypostases dicimus 
ut non multitudinem et plebem deorum inducamus per tres 


quidem hypostases incompositum et inconfusum per consubstantiale 
vero et in se invicem esse has hypostases et identitatis voluntatis 
et operationis et virtutis et potestatis et motus ut ita dicam 
indivisibile et  esse unum Deum cognoscimus Unus enim vere 
Deus est Deus et Verbum et Spiritus eius 
 Oportet autem scire quod aliud est re considerari et aliud 
ratione et cogitatione Igitur in omnibus creaturis hypostaseon 
quidem divisio re consideratur Re enim Petrus a Paulo separatus 
consideratur Communitas autem et copulatio ratione et cogitatione 
consideratur Intelligimus enim intellectu quoniam Petrus et 
Paulus eiusdem sunt naturae et communem unam habent naturam 
Unusquisque enim eorum animal est rationale mortale et unusquisque 
caro est animata anima rationali et intellectuali Haec 


igitur communis natura ratione est considerabilis Neque enim 
hae hypostases in se invicem sunt Seorsum autem unaquaeque 
et secundum partem scilicet secundum seipsam separata est 
plurima separantia eam ab altera habens Etenim et loco distant 
et tempore differunt et mente dividuntur et virtute et forma 
scilicet figura et habitu et complexione et dignitate et adinventionibus 
et omnibus characteristicis proprietatibus plus autem omnibus 
eo quod non in invicem sed separatim sunt Unde et duo et 
tres homines dicuntur et multi 
 Hoc autem et in omni est videre creatura In sancta vero 
et supersubstantiali et incomprehensibili et super omnia trinitate 
e converso est Illic enim commune quidem et unum re consideratur 
et propter coaeternum et idem id est identitatem 
substantiae et operationis et voluntatis et mentis conspirationem 
et propter potestatis et virtutis et bonitatis identitatem  
non dixi similitudinem sed identitatem  et propter unum 
insultum motus Una enim substantia una bonitas una virtus una 
voluntas una operatio una potestas una et eadem non tres similes 


ad invicem sed unus et idem motus trium hypostaseon Unumquodque 
enim eorum habet se ad alterum non minus quam ad 
seipsum hoc est quoniam secundum omnia unum sunt Pater et 
Filius et Spiritus Sanctus praeter ingenerationem et generationem 
et processionem cogitatione vero est quod divisum Unum 
enim Deum cognoscimus in solis vero proprietatibus et paternitatis 
et filiationis et processionis et secundum causam et causabile 
et perfectitudine hypostaseos scilicet secundum existentiae 
modum differentiam intelligimus Neque enim localem distantiam 
ut in nobis possumus in incircumscriptibili dicere deitate in 
invicem enim hae hypostases sunt non ut confundantur sed ut 
habeantur secundum Domini sermonem Ego in Patre et Pater 
in me est dicentis Neque voluntatis differentiam vel mentis 
vel operationis vel virtutis vel alicuius alterius quae realem 
et per totum in nobis generant divisionem Ideo neque tres deos 
dicimus Patrem et Filium et Spiritum Sanctum unum autem magis 


Deum sanctam trinitatem in unam causam Filio et Spiritu 
relatis non compositis neque congregatis secundum Sabellii 
syneresin Uniuntur enim ut diximus non ut confundantur sed 
ut habeantur in invicem et eam quae in invicem circumincessionem 
habeant sine omni congregatione et commassatione neque 
extra se stantibus vel secundum substantiam incisis secundum 
Arii divisionem Impartibilis enim in divisis si oportet succincte 
dicere est deitas et velut in solis tribus habitis invicem et indistantibus 
existentibus una luminis concretio et copulatio Igitur cum 
quidem ad deitatem respexerimus et primam causam et monarchiam 
et unum et idem deitatis ut ita dicam motionem et 


voluntatem et substantiae et virtutis et operationis et dominationis 
identitatem unum nobis est quod imaginamur Cum autem 
ad ea in quibus est deitas vel quod demum certius dicendum 
quae sunt deitas et quae ex prima causa sine tempore inde entia 
et cum eadem glorificatione et sine distantia hoc est ad tres 
hypostases tria sunt quae adorantur Unus igitur Pater qui 
Pater et sine principio hoc est sine causa non enim est ex aliquo 
Unus Filius qui Filius et non sine principio hoc est non sine causa 
ex Patre enim est Si vero ex tempore principium sumas et sine 
principio factor enim est temporum non sub tempore Unus 
Spiritus Sanctus qui Spiritus procedente quidem ex Patre non 
filialiter autem sed processibiliter Neque Patre recedente ab 
ingeneratione propterea quia genuit neque Filio a generatione 
quoniam ex ingenito qualiter enim neque Spiritu vel in Patrem 
transcendente vel in Filium quoniam processit vel quoniam est 


Deus Proprietas enim est immobilis vel qualiter utique proprietas 
 maneret mota vel transcendens Si enim Filius est qui Pater non 
Pater est proprie Unus enim est proprie Pater Et si Pater est qui 
Filius non proprie est Filius Unus enim proprie est Filius et 
unus Spiritus Sanctus 
 Oportet scire quoniam Patrem non dicimus ex aliquo 
dicimus autem eum Filii Patrem Filium autem non dicimus 
anetium id est sine causa esse neque Patrem dicimus autem 
eum et ex Patre et Filium Patris Spiritum autem Sanctum et ex 
Patre dicimus et Spiritum Patris nominamus Ex Filio vero 
Spiritum non dicimus Spiritum vero Filii nominamus Si quis 
enim Spiritum Christi non habet ait divinus Apostolus et 
per Filium manifestatum et traditum esse nobis confitemur 
Insufflavit enim et dixit discipulis suis Accipite Spiritum Sanctum 
Sicut ex sole quidem et radius et splendor ipse enim est 


fons radii et splendoris per radium vero splendor nobis traditur 
et ipse est qui illuminat nos et participatur a nobis Filium autem 
neque Spiritus dicimus neque utique ex Spiritu 


  
DE HIIS QUAE IN DEO DICUNTUR 
 Deus simplex est et incompositus Quod autem ex multis et 
differentibus connectitur compositum est  Si igitur increabile 
et sine principio et sine tempore et incorporeum et immortale et 
aeternum et bonum et conditorem et alia talia substantiales 
differentias dixerimus in Deo ex tot connexum non simplex erit 
sed compositum quod ultimae impietatis est Oportet igitur 
singulum eorum quae in Deo dicuntur non quid secundum substantiam 
est significare estimare sed quid non est ostendere aut 
habitudinem quandam ad aliquid eorum a quibus distinguitur 
aut aliquid eorum quae sequuntur naturam aut operationem 
 Igitur videtur quidem omnibus principalius eorum quae in 
Deo dicuntur nominibus esse qui est quemadmodum ipse 


oraculo loquens Moysi in monte ait Dic filiis Israel Qui 
est misit me Totum enim in seipso comprehendens habet esse 
velut quoddam pelagus substantiae infinitum et indeterminatum 
Sicut autem sanctus Dionysius ait bonus Non enim est in 
Deo dicere primum esse et ita bonum 
 Secundum vero nomen theos id est Deus quod dicitur ab 
eo quod est  thein id est currere et fovere universa vel ab ethin 
id est ardere Deum enim ignis consumens omnem malitiam est 
vel a theaste id est considerare universa nulla enim eum latent 
immo omnium est considerator Consideravit enim omnia ante 
generationem eorum intemporanee id est sine tempore excogitans 
et singulum secundum suam voluntativam intemporaneam 


id est sine tempore cogitationem quae est praedeterminatio 
et imago et exemplum in praedeterminato tempore fit 
 Igitur primum quidem ipsius esse demonstrativum est et 
numquid est secundum vero operationis Incorruptibile vero et 
sine principio et ingenitum id est increatum et incorporeum et 
sine tempore et invisibile et quaecumque talia quid non est 
significant hoc est quoniam non incepit esse neque corrumpitur 
neque creatus est neque est corpus neque videtur Bonum autem et 
iustum et sanctum et quaecumque talia sequuntur naturam non 
ipsam vero substantiam ostendunt Hoc autem Dominus et rex et 
quaecumque talia habitudinem ad ea a quibus distinguuntur 
ostendunt Eorum enim qui dominationi subiciuntur dicitur Dominus 
et eorum qui reguntur rex et eorum qui conduntur conditor 
et eorum qui pascuntur pastor 




  
DE DIVINA UNIONE ET DISTINCTIONE 
 Igitur omnia quidem haec communiter in omni deitate sunt 
suscipienda et eodem modo et simpliciter et impartibiliter et 
unice discrete vero Pater et Filius et Spiritus Sanctus et sine 
causa et cum causa et ingenitum et genitum et processibile quae 
non substantiae sunt significativa sed eius quae ad invicem est 
habitudinis et existentiae modi 
  Haec igitur scientes et ex hiis ad divinam substantiam 
manuducti non ipsam substantiam comprehendimus sed ea quae 
circa substantiam sicut neque si cognoverimus quoniam anima 
incorporea est et non quantitativa et informabilis iam et substantiam 
eius comprehendimus neque corporis si cognoverimus quoniam 
album vel nigrum est sed ea quae sunt circa substantiam Verus 
autem sermo docet simplicem esse Deum et unam simplicem habere 
operationem bonam omnibus omnia operantem secundum solis 
radium qui omnia fovet et in unoquoque secundum naturalem 


aptitudinem et susceptivam virtutem operatur ab eo qui condidit 
Deo talem suscipiens operationem 
  Distinguuntur autem et quaecumque divinae et misericordis 
Dei Verbi incarnationis In hiis enim neque Pater neque Spiritus 
secundum ullam rationem communicarunt nisi secundum acceptationem 
et secundum ineffabilem miraculorum operationem 
quam et secundum nos homo Deus Verbum factus operatus est 
ut inalterabilis Deus et Dei Filius 


  
DE HIIS QUAE CORPORALITER IN DEO DICUNTUR 
Quia vero plura in Deo corporaliter in divina Scriptura symbolice 
dicta inveniuntur scire oportet ut homines existentes nos et grossam 
hanc carnem indutos divinas et excelsas et non materiales deitatis 
operationes intelligere et dicere impossibile est nisi imaginibus 
et formis et notis quae sunt secundum nos usi fuerimus Quaecumque 
igitur de Deo corporaliter dicuntur symbolice sunt dicta 
Habent autem quaedam excelsiorem intelligentiam simplex enim 
Deus et non figurabilis Oculos igitur Dei et palpebras et visum 


quidem universorum considerativam eius virtutem et quod nil 
eius cognitionem lateat intelligimus ex eo quod apud nos per 
hunc sensum perfectior et cognitio et certitudo innascitur Aures 
autem et auditum propitiationem eius et nostrae susceptivum 
deprecationis Etenim nos hiis qui deprecationes faciunt per 
hunc sensum mites fimus familiarius eis aures inclinantes Os 
autem et loquelam demonstrationem voluntatis eius quia apud 
nos per os et loquelam significantur hae quae in corde sunt 
cogitationes Cibum vero et potum nostrum ad eius voluntatem 
concursum Etenim nos per gustativum sensum naturae replemus 
necessarium appetitum Odoratum vero acceptionem eius quae 
ad ipsum nostrae intelligentiae et benevolentiae quia apud nos 
per hunc sensum boni odoris acceptio innascitur Faciem autem 
eam quae per opera eius demonstrationem et manifestationem 
quia nostra manifestatio per faciem fit Manus autem perfectionem 
operationis eius Etenim et nos utilia et maxime pretiosiora per 
proprias dirigimus manus Dexteram autem id quod in prosperis 
eius auxilium quia et nos magis in potioribus et pretiosioribus 


et plurima indigentibus virtute dextera utimur Palpationem vero 
certiorem eius et valde subtilium et occultorum dignoscionem et 
et exquisitionem quia apud nos non possunt hii qui palpantur in 
seipsis quid occultare Pedes autem et incessum auxilium indigentium 
vel inimicorum ultionem vel alium quemdam actum et 
agressum et praesentiam ex eo quod apud nos per pedum usum 
accessus perficitur Iuramentum autem intransmutabilitatem 
consilii eius ex eo quod apud nos per iuramentum hae quae ad 
invicem sunt certificantur conventiones Iram autem et furorem 
eam quae ad malitiam inimicitiam et aversionem Etenim nos 
contraria mentis nostrae odio habentes irascimur et avertimur 
Oblivionem autem et somnum et dormitationem dilationem eius 
quae ad inimicos ultionis et consueti ad familiares auxilii retardationem 
Et simpliciter dicendum omnia quae corporaliter dicuntur 
in Deo occultam habent quandam intelligentiam ex hiis quae sunt 
secundum nos ad ea quae sunt super nos edocentem nisi quid de 
corporali Dei Verbi adventu dicendum est Ipse enim universum 
hominem propter nostram salutem suscepit animam intellectualem 
et corpus et humanae naturae proprietates et naturales et nondetractibiles 
passiones 




  
DE EISDEM ADHUC 
Haec igitur ex sacris quidem edocti sumus eloquiis ut divinus 
dixit Dionysius Areopagita quoniam Deus omnium est causa 
et principium eorum quae sunt substantia viventium vita 
eorum quae rationabiliter sunt ratio eorum quae intellectualiter 
sunt intellectus et excidentium quidem ab eo revocatio et 
resurrexio corrumpentium vero quod secundum naturam revocatio 
et reformatio eorum quae movetur secundum quemdam 
exsecrabilem salum firmamentum sacrum et stantium munimen 
et eorum qui ad ipsum reducuntur via et reordinativa manuductio 
Adiciam autem quoniam et eorum qui ab ipso facti sunt 
est Pater Principalius enim Deus noster est Pater qui ex non 
entibus ad esse deduxit quam qui genuerunt qui ex ipso et esse 
et generare susceperunt eorum quidem qui sequuntur et ab ipso 
pascuntur pastor illuminatorum splendor perfectorum perfectio 


deificatorum deificatio distantium pax simplicium simplicitas 
et unitorum unio principii universi supersubstantiale et superprincipale 
principium et occulti scilicet suae cognitionis secundum 
quod fas est et possibile unicuique bona traditio 


  
DE LOCO DEI ET QUONIAM SOLUS DEUS 
EST INCIRCUMSCRIPTIBILIS 
 Locus est corporalis finis eius quod continet scilicet id 
quod continet quod continetur ut puta aer continet corpus autem 
continetur Non universus autem continens  aer locus est eius quod 
continetur corporis sed finis eius qui continet aeris tangens id 
quod continetur corpus Omnino autem quodcumque est quod 
continet non est in eo quod continetur 
 Est autem et intelligibilis locus ubi intelligitur et est intelligibilis 
et incorporea natura ubi nimirum est et operatur et 


non corporaliter continetur sed intelligibiliter Non enim habet 
figuram ut corporaliter comprehendatur Igitur Deus quidem 
immaterialis existens et incircumscriptibilis in loco non est Ipse 
enim sui ipsius locus est omnia implens et super universa existens 
et ipse continens omnia Dicitur autem in loco esse et dicitur locus 
Dei ubi manifesta operatio eius fit Nam ipse quidem per omnia 
immiscibiliter pertransit et omnibus tradit suam operationem 
secundum uniuscuiusque aptitudinem et susceptivam virtutem 
Dico utique et naturalem et electivam puritatem Puriora vero 
immaterialia sunt materialibus et virtuosa malitiae coniungatis 
Dicitur igitur Dei locus qui plus participat operatione et gratia 
eius Propterea caelum eius thronus est In ipso enim sunt qui 
faciunt voluntatem eius angeli et qui semper glorificant Deum 
hoc enim est ei requies Et terra scabellum est pedum eius In ipsa 
enim per carnem cum hominibus conversatus est Pes autem Dei 
sancta eius caro diversis in locis nominata est Dicitur et ecclesia 
locus Dei hunc enim in glorificationem eius velut quoddam templum 


determinavimus in quo et eas quae ad eum sunt intercessiones 
facimus Similiter et loci in quibus manifesta nobis est eius operatio 
sive per carnem sive sine corpore facta est loci Dei dicuntur 
 Sciendum autem quoniam Deus impartibilis est totus 
totaliter ubique ens et non pars in parte corporaliter divisus sed 
totus in omnibus et totus super omne 
 De loco angeli  Angelus autem corporaliter quidem in loco 
non continetur ut typum accipiat  et formetur Verumtamen 
dicitur esse in loco quia adest intelligibiliter et operatur secundum 
suam naturam et non est alibi sed illic intelligibiliter circumscribitur 
ubi et operatur Non enim potest secundum idem in 
diversis locis operari Solius enim Dei est ubique secundum idem 
operari Nam angelus quidem velocitate naturae et quia parate 
scilicet cito pertransit operatur in diversis locis Deus autem 
ubique ens et super omnia ubique et secundum idem differenter 
operatur una et simplici operatione 


 De Anima  Anima vero colligata est corpori tota toti et 
non pars parti et non continetur ab ipso sed continet ipsum sicut 
ignis ferrum et in ipso existens proprias operationes operatur 
 Circumscriptibile quidem est quod loco vel tempore vel 
comprehensione comprehenditur incircumscriptibile vero quod 
nullo horum continetur Igitur incircumscriptibilis quidem solus 
est Deus sine principio et sine fine ens et omnia continens et 
nulla comprehensione contentus Solus enim est incomprehensibilis 
et interminabilis a nullo cognitus ipse vero solus sui ipsius est 
contemplator Angelus autem et tempore circumscribitur incepit 
enim esse et loco etsi intelligibiliter ut praediximus et comprehensione 
Etenim ad invicem naturam sciunt qualiter et a 
creatore determinantur finaliter corpora autem et principio et 
fine et loco corporali et comprehensione 
 Invertibilis omnino Deus et inalterabilis omnia enim quae 
non sunt in nobis praescientia praedeterminavit unumquodque 
secundum proprium et decentem locum et tempus Secundum 
hoc Pater nullum iudicat iudicium autem omne dedit Filio 


Manifestum enim est quoniam iudicabit Pater et Filius ut Deus 
et Spiritus Sanctus ipse autem Filius ut homo corporaliter descendet 
et sedebit in throno gloriae Corporis enim circumscriptibilis 
est et descensio et sedile et iudicabit omnem orbem terrarum 
in iustitia 
 Omnia distant a Deo non loco sed natura In nobis scientia 
vel sapientia et consilium ut habitus accidit et secedit non tamen 
in Deo in ipso enim nihil fit et recedit inalterabilis enim est et 
invertibilis et non oportet accidens in eo dicere Bonum Deus 
concurrens habet substantiae non loco sed natura Qui concupiscit 
semper Deum hic videt eum in omnibus enim est Deus 
ab ente enim dependent entia et non est esse quid nisi in ente 
esse habeat quoniam in omnibus quidem concretus est Deus ut 
continens naturam sanctae vero eius carni Deus Verbum secundum 
hypostasim unitus est et commixtus inconfuse ad id quod est 
nostrum 
 Nullus videt Patrem nisi Filius et Spiritus 


 Voluntas et sapientia et virtus Filius est Patris Non oportet 
dicere in Deo qualitatem ut non compositum eum dicamus ex 
substantia et qualitate 
 Filius ex Patre est et omnia quaecumque habet ex ipso 
habet ideo non potest facere a se ipso quicquam Neque enim 
habet propriam operationem praeter Patrem 
 Quoniam natura invisibilis ens Deus visibilis operationibus 
fit ex mundi constitutione et gubernatione cognitus 
 Imago Patris est Filius et Filii Spiritus per quem Christus 
inhabitans hominem dat ei quod secundum imaginem 
 Deus est Spiritus Sanctus medius ingeniti et geniti et per 
Filium Patri copulatus Spiritus Dei dicitur Spiritus Christi 
intellectus Christi Spiritus Domini ipse Dominus Spiritus adoptionis 
veritatis libertatis sapientiae Etenim factivus est horum 
universorum omnia substantia implens omnia continens impletivus 


mundi secundum substantiam non portabilis mundo 
secundum virtutem 
 Deus est aeterna substantia et impermutabilis conditiva 
eorum quae sunt pia conscientia adoranda 
 Deus et Pater qui est semper ingenitus ut non ex aliquo 
genitus generans autem Filium coaeternum Deus et Filius est 
qui semper cum Patre est sine tempore et aeterne et non fluxibiliter 
et impassibiliter et indistanter ex ipso genitus Deus 
Spiritus Sanctus est virtus sanctificativa enhypostatos id est 
in hypostasi existens ex  Patre indistanter procedens et in Filio 
requiescens consubstantialis Patri et Filio 
 Verbum est quod substantialiter cum Patre semper coexistit 
Verbum rursus est et naturalis intellectus motus secundum 
quem movetur et intelligit et cogitat velut lux eius ens et splendor 
Verbum rursus est quod non verbo profertur sed in corde enunciatur 
Et rursus Verbum est angelus intelligentiae Igitur Deus 
quidem Verbum et substantialis est et enhypostatos id est in 


hypostasi ens Reliqua vero tria verba virtutes sunt animae non 
in propria hypostasi considerata quorum quidem primum intellectus 
naturale est genimen ex ipso semper naturaliter irrigatum 
secundum vero dicitur quod in corde est dispositum tertium vero 
est quod profertur 
 Spiritus intelligitur multipliciter Spiritus Sanctus dicuntur 
autem et virtutes Spiritus Sancti spiritus spiritus est et angelus 
bonus spiritus est et daemon spiritus est et anima est autem 
 quando et intellectus spiritus dicitur spiritus est et ventus 
spiritus est et aer 


  
PROPRIETATES DIVINAE NATURAE 
SCILICET SANCTAE TRINITATIS 
 Increabile sine principio immortale incircumscriptibile et 
infinitum et aeternum immateriale bonum conditivum iustum 
illuminativum invertibile impassibile incomprehensibile non 
captibile indeterminatum incorporeum invisibile non intelligibile 


non indigens per se dominans et per se potestativum et omnium 
dominativum et omnium contentivum et vitae dativum et omnipotens 
et infinita potens et sanctificativum et distributivum et 
possidere et continere omnia et omnibus providere omnia haec 
et similia natura habet non aliunde suscipiens sed ipsa tribuens 
omnia bona propriis creaturis secundum uniuscuiusque susceptivam 
virtutem 
 Quae in invicem hypostaseon permanentia et firmitas 
indistabiles enim hae et inseparabiles ab invicem sunt non confusibilem 
habentes eam quae in invicem est circuitionem non ut 
commisceantur et confundantur sed ut habeantur ab invicem 
Filius enim in Patre est et Spiritu et Spiritus in Patre et Filio et 
Pater in Filio et Spiritu nulla facta commixtione vel commassatione 
vel confusione Secundum unitatem et identitatem motus 
unus enim insultus et unus motus harum trium hypostaseon quod 
in creaturarum natura considerari impossibile est 
 Et quoniam divina luculentia et operatio una existens et 
simplex et impartibilis et optime in partibilibus variata et omnibus 


ea quae propriae naturae constituunt distribuens manet simplex 
multiplicata quidem in partibilibus impartibiliter et partibilia 
ad suam simplicitatem coniungens et convertens Omnia enim eam 
desiderant et in ipsa habent existentiam Et ipsa omnibus esse 
secundum quod habent naturae tradit et ipsa est eorum quae 
sunt esse et eorum quae vivunt vita et eorum quae rationabiliter 
sunt ratio et eorum quae intellectualiter sunt intelligentia ipsa 
super intellectum existens et super rationem et super vitam et 
super substantiam 
 Amplius autem et per omnia pertransire immiscibiliter per 
ipsum autem nihil Amplius autem et simplici cognitione cognoscere 
omnia divino et omnium considerativo et immateriali 
suo oculo et simpliciter intueri et praesentia et praeterita 
et futura ante generationem eorum et sine peccato esse et dimittere 
peccata et salvare Et quoniam omnia quidem quaecumque vult 
 potest non quaecumque autem potest vult potest autem perdere 
mundum non vult autem 




  
DE SAECULO 
 Ipse saecula fecit qui existebat ante saecula Ad quem divus 
ait David A saeculo tu es et divus Apostolus Per quem 
et saecula fecit 
 Oportet igitur scire quoniam saeculi plura significat Saeculum 
enim dicitur et uniuscuiusque eorum quae sunt vita Dicitur 
rursus saeculum et mille annorum tempus Rursus dicitur saeculum 
universa praesens vita et saeculum futura vita quae post resurrectionem 
quae infinita Dicitur rursus saeculum non tempus 
neque temporis aliqua pars a solis motu et cursu mensuratum 
scilicet per dies et noctes consistens sed quod simul protenditur 
cum aeternis velut quidam temporalis motus et spatium Quod 
enim est hiis quae sub tempore sunt tempus hoc aeternis est 
saeculum 


 Dicuntur igitur septem quidem saecula mundi huius scilicet 
a caeli et terrae creatione usque ad communem hominum consummationem 
et  resurrexionem Est enim consummatio quidem particularis 
quae uniuscuiusque mors est autem et communis et omnimoda 
consummatio cum communis fiet hominum resurrexio Octavum 
autem saeculum est quod futurum 
 Ante mundi vero consistentiam cum neque sol erat dividens 
diem a nocte non erat saeculum mensurabile sed quod simul 
protenditur cum aeternis velut temporalis motus et spatium 
Et secundum hoc quidem unum eon id est saeculum est secundum 
quod et dicitur Deus eonius id est aeternus sed et proeonios 
id est praeaeternus etenim ipsum saeculum ipse fecit Solus 
enim sine principio ens Deus omnium ipse est factor et saeculorum 
et omnium quae sunt Deus autem dicens manifestum est quoniam 
Patrem dico et unigenitum eius Filium Dominum nostrum Iesum 
Christum et Spiritum eius omnifariam secundum unum Deum 
nostrum 
 Dicuntur autem saecula saeculorum secundum quod et 
praesentis mundi septem saecula multa saecula scilicet vitas 


continent hominum et secundum hoc quod unum omnium saeculorum 
est contentivum et saeculum saeculi dicitur quod nunc 
et quod futurum Eonios autem id est aeterna vita et eonios id 
est aeternum supplicium infinitatem futuri saeculi significat 
Neque enim post resurrexionem diebus et noctibus tempus numerabitur 
erit autem magis una dies sine vespera sole iustitiae 
splendide iustis superlucente peccatoribus autem nox profunda 
infinita Qualiter igitur quod mille annorum Origeniasticae restitutionis 
numerabitur tempus Omnium igitur saeculorum unus 
factor est Deus qui et universa condidit qui existit ante saecula 


  
DE CONDITIONE 
Quia igitur bonus et superbonus Deus non contentus est qui 
ipsius contemplatione sed superabundantia bonitatis acceptavit 
generari quaedam quibus bene faceret et participatura sua 
bonitate ex non ente  ad esse deducit et condit universa visibilia 
et invisibilia et eum qui ex visibili et invisibili componitur hominem 
Creat autem excogitans et excogitatio opus existit Verbo 
completum et Spiritu perfectum 




  
DE ANGELIS 
 Ipse angelorum est factor et conditor ex non ente ad esse 
eos deducens secundum propriam imaginem creans eos et naturam 
incorpoream velut quemdam spiritum vel ignem immaterialem 
ut ait divus David Qui facit angelos suos spiritus et ministros 
suos ignis flammam levitatem et ignitionem et calorem et incisionem 
et acuitionem circa divinum desiderium et ministerium 
describens et ad superiora allationem eorum et ab omni materiali 
intelligentia libertatem 
 Angelus igitur est substantia intellectualis semper mobilis 
arbitrio libera incorporea Deo ministrans secundum gratiam 
non natura immortalitatem suscipiens cuius substantiae speciem 
et terminum solus creator  noscit Incorporeus autem et immaterialis 
dicitur quantum ad nos Omne enim comparatum ad Deum 
qui solus incomparabilis et grossum et materiale invenitur solus 
enim essentialiter immaterialis et incorporeus Deus est 


 Est igitur natura rationalis et intellectualis et arbitrio libera 
vertibilis secundum mentem scilicet voluntate vertibilis Omne 
enim creabile est et vertibile solum enim quod increabile est 
invertibile Et omne rationale est arbitrio liberum Igitur ut rationalis 
et intellectualis quidem arbitrio libera est ut creabilis vero 
vertibilis est habens facultatem et manendi et proficiendi in bono 
et ad malum vertendi 
 Insusceptibilis paenitentiae quoniam et incorporeus Homo 
enim propter corporis infirmitatem paenitentia fungitur 
 Immortalis est non natura sed gratia Omne enim quod 
incipit et finitur secundum naturam Solus autem Deus semper 
ens magis autem et super semper non sub tempore enim sed 
super tempus qui temporum est factor 
 Lumina secunda intellectualia ex primo et sine principio 
lumine illuminationem habentia non lingua et auditu indigentia 
sed sine sermone voce prolato  tradentia sibi invicem et consilia 
et intelligentias 


 Per Verbum igitur Dei creati sunt omnes angeli et a Sancto 
Spiritu per sanctificationem perfecti facti sunt secundum proportionem 
dignitatis et ordinis illuminationem et gratiam participantes 
 Circumscriptibiles cum enim sunt in caelo non sunt in 
terra et cum ad terram a Deo mittuntur non remanent in caelo 
Non circumterminantur autem a parietibus et ianuis et claustris 
et signaculis indeterminabiles enim sunt Indeterminabiles autem 
dico non enim secundum quod sunt apparent dignis quibus Deus 
apparere eos vult sed in transfiguratione sicut possunt qui vident 
videre Indeterminatum enim est natura et principaliter solum 
quod increatum est Omne enim creatum ab eo qui creavit id 
Deo terminatur 
 Extra substantiam sanctificationem a Spiritu Sancto habentes 
per divinam gratiam prophetantes non nuptiis indigentes 
quia non sunt mortales 
 Intellectus vero existentes in intellectualibus locis sunt 
non corporaliter circumscripti non enim corporaliter secundum 
naturam figurantur neque tres habent dimensiones sed quia 


intellectualiter adsunt et operantur ubicumque iussi fuerint et 
quia non possunt secundum idem hic et illic esse vel operari 
 Sive aequales secundum substantiam sive differentes ab 
invicem nescimus Solus autem qui fecit eos Deus novit qui et 
omnia scit Differunt autem  ab invicem illuminatione et statione 
sive secundum illuminationem stationem habentes sive secundum 
stationem illuminationem participantes et se invicem illuminantes 
propter eminentiam ordinis vel naturae Manifestum autem est 
quod qui eminent inferioribus tradunt illuminationem et cognitionem 
 Fortes sunt et parati ad Dei voluntatis expletionem et 
ubique confestim inveniuntur ubicumque divinus iusserit nutus 
velocitate naturae et custodientes partes terrae et gentibus et 
locis praesistentes sicut a conditore ordinati sunt et ea quae 
sunt secundum nos dispensantes et auxiliantes nobis omnino autem 
quoniam secundum divinam voluntatem et iussionem super nos 
entes semper que circa Deum existentes 
 Difficile mobiles sunt ad malum sed non immobiles nunc 
autem et immobiles non natura sed gratia et solius boni Dei 
assessione 


 Videntes Deum secundum quod possibile est eis et hunc 
cibum habentes 
 Super nos existentes ut incorporei et ab omni corporea 
passione eruti non tamen impassibiles solus enim Deus impassibilis 
est 
 Transfigurantur autem ad quodcumque dominator iusserit 
Deus et ita hominibus superapparent et divina eis revelant mysteria 
 In caelo conversantur et unum opus habent hymnis 
laudare Deum et ministrare divinae eius voluntati 
 Sicut autem sanctissimus et sacratissimus et  theologissimus 
ait Dionysius Areopagita Omnis theologia scilicet 
divina Scriptura caelestes substantias novem esse dixit Has 
divinus hic sacer minister in tres determinat ternos ornatus Et 
primum quidem esse ait eum qui circa Deum est semper et proxime 
et immediate unitum esse traditum est eum qui sex alas habentium 
seraphim et multos oculos habentium cherubim et sanctissimorum 
thronorum Secundum vero eum qui dominationum et virtutum 


et potestatum Tertium vero et ultimum eum qui principatuum 
et archangelorum et angelorum est 
 Quidam igitur aiunt quod ante omnem creationem geniti 
sunt ut theologus dicit Gregorius Primum quidem excogitavit 
angelicas virtutes et caelestes et excogitatio opus fuit alii vero 
quoniam postquam genitum est primum caelum Quoniam autem 
ante hominis plasmationem omnes confitentur Ego autem theologo 
Gregorio consentio Decebat enim primum intellectualem 
substantiam creari et ita sensibilem et tunc quod ex utroque 
scilicet hominem 
 Quicumque vero aiunt angelos conditores cuiuscumque 
esse substantiae hii os sunt patris sui diaboli Creaturae enim 
existentes non sunt conditores Omnium autem factor et provisor 
et contentor Deus est qui solus increabilis qui in Patre et Filio et 
Spiritu Sancto hymnis laudatur et glorificatur 




  
DE DIABOLO ET DAEMONE 
 Ex hiis angelicis virtutibus qui praeerat terrestri ordini et 
cui terrae  custodia commissa a Deo erat non natura malus factus 
sed bonus existens et in bono genitus et nequaquam in seipso a 
conditore malitiae semitam habens non ferens illuminationem et 
honorem quem ipsi conditor largitus fuerat liberi sui arbitrii 
electione versus est ex eo quod secundum naturam in id quod 
praeter naturam et elevatus est adversus eum qui fecit ipsum 
Deum rebellare ipsi volens et primus desistens a bono in malum 
devenit Nihil enim aliud est malum nisi boni privatio sicut et 
tenebrae luminis sunt discessio Bonum enim lumen est intelligibile 
similiter et malum tenebrae est intelligibiles Lumen igitur creatus 
a conditore et bonus factus etenim vidit Deus omnia quaecumque 


fecerat et ecce valde bona liberi arbitrii voluntate tenebrae 
factus est Simul autem cum eo evulsa et consecuta est eum et concidit 
multitudo infinita eorum qui sub ipso ordinati erant angelorum 
Eiusdem ergo nimirum naturae cum angelis existentes 
mali facti sunt electione voluntarie ex bono ad malum declinantes 
  Non habent igitur potestatem neque virtutem adversus 
aliquem nisi a Deo dispensative concedantur sicut in Iob et in 
porcis in evangelio scriptum est Permissione vero Dei facta et 
fortitudinem habent et transmutantur et transfigurantur in 
quamcumque volunt figuram secundum imaginationem 
 Et futura quidem neque angeli neque daemones noverunt 
tamen praedicunt angeli quidem Deo eis revelante et praedicere 
iubente unde quaecumque dicunt fiunt praedicunt autem et 
daemones quandoque quidem ea quae longe fiunt videntes quandoque 
vero conicientes unde et multum mentiuntur quibus non 
oportet credere etsi multoties vera dixerint quomodo diximus 
Noverunt autem et Scripturas 


 Omnis igitur malitia et immundae passiones ex ipsis excogitatae 
sunt Et immittere quidem se homini concessi sunt 
violentiam autem inferre alicui non valent in nobis enim est 
suscipere vel non suscipere eorum immissionem Idcirco diabolo 
et daemonibus eius paratus est ignis inextinguibilis qui tormentatio 
aeterna  et hiis qui sequuntur eos 
 Oportet autem scire quoniam quod est hominibus mors 
hoc est angelis casus Post casum enim non est eis paenitentia 
quemadmodum neque hominibus post mortem 


  
 DE CREATIONE VISIBILI 
Ipse quidem Deus noster qui in trinitate et unitate glorificatur 
fecit caelum et terram et omnia quae in eis sunt ex non ente 
ad esse deducens universa haec quidem non ex praeiacenti hyle 
id est materia puta caelum terram aerem ignem aquam illa 


vero ex hiis quae genita erant ab ipso puta animalia plantas 
semina Haec enim ex terra et aqua et aere et igne conditoris 
praecepto genita sunt 


  
DE CAELO 
 Caelum est continentia visibilium et invisibilium creaturarum 
Infra ipsum enim et intellectuales angelorum virtutes et omnia 
sensibilia concluduntur et circumterminantur Solus autem Deus 
incircumscriptibilis est omnia implens et omnia continens et 
omnia circumterminans ut super omnia ens et omnia condens 
 Quia igitur caelum ait Scriptura et caelum caeli et 
caelos caelorum et usque ad tertium caelum beatus Paulus 
raptus est ait dicimus quoniam in totius mundi generatione caeli 
facturam suscepimus quod qui foris sunt sapientes sine stellis 
sphaeram aiunt ea quae Moysi sua facientes dogmata Deinde et 
firmamentum vocavit Deus caelum quod in medio aquae genitum 


esse iussit ordinans id separare per medium aquae quae erat 
supra firmamentum et per medium aquae quae erat subter 
firmamentum Cuius naturam divus Basilius subtilem esse ait 
velut fumum ex divina edoctus Scriptura alii vero aquosam ut 
in medio aquarum genitum alii ex quatuor elementis alii quintum 
corpus et aliud praeter quatuor 
 Quidam igitur opinati sunt in circuitu quidem hoc totum 
continere caelum et sphaerice formae existere et undique supremam 
partem ipsum esse medianissimum vero eius qui ab ipso 
continetur loci esse infimam partem levia vero corporum superiorem 
ordinem sortita esse a conditore gravia vero inferiorem 
regionem quae est media Est igitur levius elementum ignis 
ideo que sursum prae omnibus fertur quem utique post caelum 
confestim ordinatum esse aiunt hunc autem dicunt aethera Post 
hunc inferius aerem Terram autem et aquam ut graviora et 
inferius habiliora in medianissimo appensas esse ut sint ex adverso 
inferius quidem terra et aqua Aqua vero levior terra 


unde et mobilior ea existit Desuper autem undique sicut coopertorium 
in circuitu aerem et circa aerem undique aethera Deforis 
autem omnium in circuitu caelum 
 Circulariter autem aiunt moveri caelum et constringere quae 
infra se sunt et ita manere omnia firma et non excidentia 
 Septem vero zonas aiunt esse caeli aliam alia excelsiorem 
Dicunt autem id subtilissimae naturae velut fumum et secundum 
unamquamque zonam esse unum planetarum Septem enim planetas 
esse aiunt solem lunam Iovem Mercurium Martem Venerem 
Saturnum Venerem autem aiunt eum qui quandoque quidem 
Eosforus id est lucifer quandoque vero Hesperus sit Planetas 
autem hos vocarunt quia adverse caelo faciunt motum caelo 
enim et reliquis stellis ab oriente ad occasum motis ipsi soli ab 
occasu ad orientem motum habent Et hoc cognoscimus ex luna 
parum secundum vesperam repedante 
 Quicumque igitur dixerunt sphaericum esse caelum aequaliter 
dicunt distare illud et semotum esse a terra et desuper et ex 


lateribus et desubtus Desubtus autem et ex lateribus aio quantum 
ad nostrum  sensum quia secundum consequentiae rationem 
undique superiorem locum caelum habet et terra inferiorem Et 
aiunt caelum sphaerice circumdare terram et circumferre cum suo 
acutissimo motu solem et lunam et reliquos planetas et super 
terram quidem existente sole diem hic fieri sub terra vero noctem 
sub terra vero descendente sole hic quidem noctem illic vero diem 
 Alii vero hemisphaerium id est semicirculum caelum esse 
imaginati sunt quia divinorum annunciator David dicit Qui 
extendis caelum sicut pellem quod ostendit tabernaculum et 
beatus Isaias Qui statuit caelum velut camaram id est arcum 
et quoniam occidens sol et luna et astra circueunt terram ab occidente 
in aquilonem et ita rursus in orientem deveniunt Verum 
sive hoc sive illo modo universa divina iussione facta et firmata 
sunt et divinam voluntatem et consilium fundamentum inconcussibile 
habent Ipse enim dixit et facta sunt ipse mandavit 
et creata sunt statuit ea in saeculum et in saeculum saeculi praeceptum 
posuit et non praeteribit 
 Igitur est quidem caelum caeli quod primum caelum 
supra firmamentum existens Ecce duo caeli Etenim firmamentum 


vocavit caelum Assuetum autem est divinae Scripturae et aerem 
uranon id est caelum vocare quia orasthai id est videtur sursum 
Benedicite enim ait omnia volatilia uranu id est caeli 
scilicet aeris dicens aer vero volatilium est gressus et non caelum 
Ecce tres caeli quos divinus ait Apostolus Si vero et septem 
zonas septem caelos suscipere volueris nil rationem veritatis nocetur 
Assuetum autem est et hebraicae linguae caelum pluraliter vocare 
caelos Caelum igitur caeli volens dicere caelos caelorum 
dixit quod ostendit caelum caeli quod est supra firmamentum 
sed et aquae quae sunt supra caelos vel aere vel firmamento 
vel septem zonis firmamenti vel firmamento consuetudine hebraicae 
linguae pluraliter caelos nominat 
 Omnia igitur quae sunt secundum generationem subiciuntur 
 corruptioni secundum naturae consequentiam sed et caeli 
gratia Dei continentur et conservantur Solus autem Deus sine 
principio est natura et sine fine Ideo que dictum est Ipsi peribunt 
tu autem permanes Verumtamen non omnimode destruentur 
caeli nam inveterascent quidem et velut circumamictum 


involventur et alterabuntur et erit caelum novum et terra 
nova 
 Multa autem mensura caelum maius existit terra Substantiam 
nimirum caeli non oportet quaerere ignotam nobis existentem 
 Nullus autem animatos caelos vel luminaria existimet 
inanimati enim sunt et insensibiles Quare etsi dicat divina Scriptura 
Laetentur caeli et exultet terra eos qui in caelis sunt 
angelos et qui in terra homines ad laetitiam vocat Novit autem 
Scriptura et prosopopoiein id est personarum fictione uti et ut 
de animatis et de inanimatis loqui sicut illud Mare vidit et 
fugit Iordanis versus est ad quae retrorsum et Quid tibi est 
mare quod fugisti et tu Iordanis quia versus es retrorsum Et 
montes et colles interrogantur sermones exultationis sicut et 
nobis consuetum est dicere congregata est civitas non aedificia 
significare volentibus sed civitatis habitatores et Caeli enarrant 
gloriam Dei non vocem quae auribus sensibilibus auditur emittentes 
sed ex propria magnitudine conditoris virtutem nobis ostendentes 
Quorum pulchritudinem excogitantes factorem sicut 
optimum artificem admiramur et glorificamus 




  
DE LUMINE IGNIS LUMINARIUM SOLIS ET 
LUNAE ET ASTRORUM 
 Ignis unum quatuor elementorum est et levis et sursum 
ferri habilior reliquis et combustivus et illuminativus prima die 
a conditore creatus Ait enim divina Scriptura Et dixit Deus 
fiat lumen et factum est lumen Non  aliud enim est ignis nisi 
lumen sicut quidam aiunt Alii vero mundanum hunc ignem sub 
aere aiunt quem vocant aethera Igitur in principio quidem 
fecit Deus lumen scilicet prima die pulchritudinem et ornatum 
omnis visibilis creaturae Aufer enim lumen et omnia in tenebris 
ignota manebunt proprium cum non possint demonstrare decorem 
Vocavit autem Deus lumen quidem diem tenebras vero vocavit 
noctem Tenebrae autem non substantia quaedam sunt sed 
accidens luminis enim est privatio Aer enim non in substantia 
sui habet lumen ipsum enim privari aerem lumine tenebras 
vocavit Deus et non substantia aeris est tenebrae sed luminis 
privatio quod accidens magis ostendit quam substantiam Non 
vocata est autem prima nox sed dies Quare prima est dies et 


ultima nox Sequitur igitur nox diem et a principio diei usque 
ad aliam diem una cum nocte dies est Dixit enim Scriptura Et 
facta est vespera et factum est mane dies unus 
 Igitur in tribus quidem diebus refuso et contracto lumine 
divino praecepto et dies et nox fiebat Quarta vero die fecit Deus 
luminare magnum scilicet solem in principatum et potestatem 
diei per ipsum enim dies consistit dies enim est in essendo super 
terram solem et spatium diei est qui ab oriente usque ad occidentem 
super terram est solis cursus et luminare minus scilicet lunam 
et planetas reliquos et stellas in principatum et potestatem noctis 
ut illuminent eam Nox autem est in essendo solem sub terra et 
spatium noctis est qui ab occidente usque ad orientem sub terra 
solis est cursus Luna igitur et stellae ordinatae sunt noctem 
illuminare non ut die semper sub terra sint sunt enim et in die 
stellae in caelo super terram sed sol has simul et lunam vehementiori 
claritate occultans non sinit apparere 
 Luminaribus igitur hiis primum creatum lumen conditor 
imposuit non ut aporon alio lumine sed ut non vacans illud maneret 


lumen Luminare enim est non ipsum lumen sed luminis receptaculum 
 Ex hiis luminaribus septem planetas aiunt et dicunt eos 
contrario caeli moveri motu ideo que planetas id est erraticos 
eos vocarunt nam caelum quidem aiunt ex oriente in occidentem 
moveri planetas autem ex occidente in orientem  simul autem 
circumferre caelum sui ipsius motu ut acutiori septem planetas 
Septem autem planetarum nomina sunt haec sol luna Iupiter 
Mercurius Mars Venus Saturnus Est autem secundum unamquamque 
zonam caeli unum septem planetarum In prima quidem 
scilicet superiori Saturnum h in secunda vero Iovem z in tertia 
vero Martem d in quarta vero solem e in quinta vero Venerem g 
in sexta vero Mercurium q in septima vero et inferiori lunam c 
 Currunt autem cursum incessabilem quem conditor statuit 
eis et quemadmodum fundavit eos ut ait divinus David Lunam 
et stellas quae tu fundasti Quia enim dixit fundasti significavit 
stabilitatem et immutabilitatem a Deo dati eis ordinis et 


constructionis Statuit enim eos in tempora et dies et annos et 
signa Nam per solem quidem quatuor visiones consistunt Et 
prima quidem vernalis in ipsa enim fecit Deus universa et ostendit 
hoc quod usque nunc in ipsa florum germinatio fit quae et aequinoctialis 
versio est duodecim enim horarum et diem et noctem 
constituit Ipsa vero ex medio oriente solis consistit eucraae id 
est bene concreta existens sanguinis augmentativa calida et 
humida existens et per se medians hiemem et aestatem hieme 
quidem calidior et siccior aestate vero frigidior et humidior 
Protendit autem haec hora a Martii vicesima prima usque Iunii 
vicesimam quartam Deinde elevato solis ortu ad aquilonis proximiores 
partes aestivalis versio succedit medians ver et autumnum ex 
vere quidem calidum habens ex autumno vero siccum calida 
enim est et sicca et rubeam habet choleram Ipsa maximam quidem 
habet diem horarum quindecim noctem vero valde parvissimam 
horarum novem spatium habentem Sed et ipsa protendit 


a Iunii vicesima quarta usque Septembris vicesimam quintam 
Deinde rursus in medium orientem sole revertente autumnalis 
versio aestivalem versionem transmutat media quodammodo 
habens frigiditatis et caloris siccitatis et humiditatis et medians 
aestivalem et hiemalem versionem ex aestivali quidem siccum 
ex hiemali vero frigidum habens Frigida enim et sicca et cholerae 
nigrae augmentativa existit Haec rursus aequinoxialis versio 
existit duodecim horarum et diem et noctem habens Protendit 
autem haec a vicesima quinta Septembris usque ad Decembris 
vicesimam quintam Sole autem ad  parviorem et humiliorem 
scilicet meridianum orientem descendente hiemalis suscipitur 
versio frigida et humida existens et medians autumnalem et 
vernalem ex autumnali quidem frigidum habens ex vernali vero 
humidum possidens Ipsa autem parvissimam quidem diem habet 
novem horarum existentem noctem vero maximam horarum 
existentem quindecim flegmatis autem ipsa existit augmentativa 
Protendit autem a vicesima quinta Decembris usque ad vicesimam 
quintam Martii Sapienter enim conditor providit ut non ex 
summa frigiditate vel caliditate vel humiditate vel siccitate in 


summam contrariam venientes qualitatem in difficiles incidamus 
aegritudines fallaces enim repentinas transmutationes novit sermo 
 Ita igitur sol quidem versiones et per eas annum operatur 
sed et dies et noctes hos quidem oriens et super terram veniens 
illas vero sub terra occidens Et aliis luminaribus et lunae et astris 
luculentiam cedens constituit 
 Aiunt autem et duodecim zodia id est animalia ex astris 
esse in caelo contrarium motum habentia soli et lunae et aliis 
quinque planetis et per duodecim haec zodia id est animalia 
pertransire septem planetas Nam sol quidem secundum unumquodque 
animal perficit mensem unum et per duodecim menses duodecim 
animalia pertransit Duodecim autem animalium nomina 
sunt haec et horum sunt menses Aries mense Martii vicesima 
prima suscipit solem Taurus mense Aprilis vicesima tertia 
Gemini mense Maii visesima quarta Cancer mense Iunii vicesima 
quarta Leo mense Iulii vicesima quinta Virgo mense 
Augusti vicesima quinta Libra mense Septembris vicesima 
quinta Scorpio mense Octobris vicesima quinta Sagittarius 
mense Novembris vicesima quinta Capricornus mense Decembris 


vicesima quinta Aquarius mense Ianuarii vicesima quinta 
Pisces mense Februarii vicesima quarta 
 Luna vero secundum unumquemque mensem haec duodecim 
animalia pertransit inferius existens et citius haec pertransiens 
Sicut enim si feceris polum intra alium polum interior polus minor 
invenietur ita et cursus lunae inferioris existentis minor est et 
expletur citius 
 Igitur Graeci quidem per astrorum horum solis et lunae 
ortum et occasum et concursum aiunt omnia dispensari quae 
secundum nos Circa haec enim astrologia vagatur Nos autem 
dicimus quoniam signa quidem ex ipsis fiunt imbris et serenitatis 
frigiditatis et caliditatis humiditatis et siccitatis et ventorum et 
horum talium nostrorum autem actuum nequaquam Nos enim liberi 
arbitrii a conditore facti domini nostrorum existimus actuum Si 
enim ex astrorum allatione omnia agimus secundum necessitatem 
agimus quae agimus Quod autem secundum necessitatem fit neque 
virtus neque malitia est Si autem neque virtutem neque malitiam 
habemus neque laudibus et coronis neque vituperationibus vel 
tormentis existimus digni invenietur autem et Deus iniustus hiis 


quidem bona illis vero tribulationes dans Sed neque gubernationem 
neque suarum creaturarum Deus faciet providentiam si secundum 
necessitatem ducuntur omnia et feruntur Sed et rationale superfluum 
in nobis erit nullius enim existentes actus domini superflue 
consiliamus Rationale autem omnino consilii gratia nobis datum 
est Unde omne rationale et arbitrio liberum est 
 Nos autem dicimus quoniam non ipsa causa sunt alicuius 
eorum quae fiunt neque corruptionis eorum quae corrumpuntur 
Signa autem sunt magis imbrium et aeris transmutationis Fortassis 
autem utique quis dixerit quoniam et praeliorum non sunt 
causa sed signa sed et qualitas aeris facta a sole et luna et astris 
aliter et aliter diversas complexiones et habitus et dispositiones 
constituit Habitus autem sunt eorum quae in nobis aguntur 
enim ratione et ducuntur versi 


 Constituuntur autem multotiens et cometae signa quaedam 
mortis significantes regum quae non sunt ex hiis quae a principio 
genita sunt astra sed divina iussione secundum ipsum tempus 
constituuntur et rursus dissolvuntur quia et quod secundum 
Deum propter nos secundum carnem clementem et salutarem 
generationem visum est a magis astrum non eorum quae in principio 
genita sunt astra fuit Et manifestum est hoc ex eo quod quandoque 
quidem ex oriente in occidentem faciebat cursum quandoque 
autem ex aquilone in austrum et quandoque quidem occultabatur 
quandoque autem apparebat Hoc enim non est astrorum ordinis 
vel naturae 
 Oportet autem scire quod ex sole illuminatur luna non ut 
aporiante Deo dare ei proprium lumen sed ut rhythmus et ordo 
imponatur creationi regentis et recti et erudiamur et nos communicare 
et tradere sibi invicem et supponi primum quidem factori et 
conditori et dominatori Deo deinde et hiis qui ab ipso constituti 


sunt principes et non diiudicare propter quid hic principatur ego 
autem non suscipere autem omnia a Deo cum gratiarum actione 
et devote 
 Deficit autem sol et luna eorum qui creaturas adorant 
praeter creatorem insipientiam corripientia et erudientia quod 
vertibilia sunt et alterabilia omne enim vertibile non est Deus 
secundum propriam enim naturam omne corruptibile vertibile 
 Deficit autem sol quidem corpore lunae velut quidam 
medius paries facto et obumbrante et non sinente pertransire 
nobis lumen In quantum igitur invenietur corpus lunae occultans 
solem in tantum et eclipsis fit Si autem minus est lunae corporis 
ne mireris etenim sol a quibusdam quidem dicitur multiplex terrae 
a patribus autem nostris aequalis terrae et multoties parva nubes 
velat eam aut parvus collis vel paries 
 Lunae vero eclipsis ex obumbratione terrae fit cum facta 
fuerit quindecima luna et inventa fuerit ex adverso secundum 


summum centrum sol quidem sub terra luna vero super terram 
Obumbrationem enim facit terra et non potest solare lumen 
illuminare lunam et inde deficit 
 Oportet autem scire quoniam perfecte creata est luna a conditore 
scilicet decima quinta decebat enim completam generari 
Quarta autem die ut diximus creatus est sol anticipavit igitur 
solem undecim diebus a quarta enim die usque decimam quintam 
dies undecim sunt Ideo que et secundum unumquemque annum 
 duodecim menses lunae undecim diebus deficiunt a duodecim 
mensibus solis Qui enim sunt solis  dies habent Quarto vero 
adiecto secundum unosquosque quatuor annos unus dies perficitur 
qui dicitur bissextus et annus ille habet  dies Lunae autem 
annus habet dies  Luna enim ex quo genita scilicet renovata 
fuerit augetur usquequo facta fuerit dierum quatuordecim et 
dimidium et quartum et incipit deficere usque dies viginti novem 
et dimidium et finaliter fit sine lumine et rursus copulata soli 


regeneratur et renovatur rememorationem ferens nostrae resurrexionis 
Secundum unumquemque igitur annum hos undecim 
dies tribuit soli Secundum tres igitur annos embolismus mensis 
fit Hebraeis et annus ille tredecim mensium invenitur ex adiectione 
undecim dierum 
 Manifestum autem est quod composita sunt sol et luna et 
astra et corruptioni secundum propriam naturam supposita sunt 
Horum autem naturam nescimus Quidam igitur aiunt ignem 
sine aliqua materia inapparibilem esse  unde et extinctum 
in aerem aiunt transmutari 
 Zodiacus circulus oblique movetur divisus in duodecim 
incisiones quae vocantur zodia id est animalia zodium autem 
unumquodque habet decanos tres particulas triginta particula 
vero habet minuta sexaginta Habet igitur caelum particulas  
quod vero super terram est hemisphaerium particulas centum 
octoginta et quod sub terra centum octoginta 
 Domus vero planetarum sunt Scorpio et Aries Mercurii 
Taurus et Libra Veneris Gemini et Virgo Martis Cancer lunae 


Leo solis Sagittarius et Pisces Iovis Capricornus et Aquarius 
Saturni 
 Altitudines Aries solis Taurus lunae Cancer Iovis Virgo 
Martis Libra Saturni Capricornus Mercurii Pisces Veneris 
 Figurae lunae sunt synodus id est concilium quando 
devenerit in particulam in qua est sol generatio cum distiterit 
a sole particulis quindecim oriens quando apparuerit menoides 
bis cum distat particulis sexaginta dichotomi duo cum distat 
particulis nonaginta amphikyrti duo cum distat particulis centum 
viginti plena est luna lumine bis cum distat 
particulis centum octoginta 
Duo autem diximus primum augente et secundum 
deficiente Per duos  dies et dimidium pertransit luna singulum 
zodiaci animal 


  
DE AERE ET VENTIS 
 Aer est elementum tenuissimum humidum et calidum 
igne quidem gravius terra autem et aquis levius respirationis et 


vocis causa incoloratum scilicet ex natura colorem non habens 
lucidum transparabile luminis enim est susceptivum et tribus 
sensibus nostris ministrans per id enim videmus audimus olfacimus 
susceptivum fomitis et frigiditatis siccitatis et humiditatis 
cuius omnes qui secundum locum sunt motus sunt sursum 
deorsum intra extra dextrorsum sinistrorsum et circularis 
motus 
 Ex se non habens lumen sed a sole et luna et stellis et igne 
illuminatus Et hoc est quod dixit Scriptura quoniam tenebrae 
erant super abyssum volens ostendere quod non ex se aer lumen 
habet sed alia quaedam est substantia luminis 
 Ventus autem est motus aeris 

 Sed et locus aeris est Locus enim est uniuscuiusque corporis 
eius continentia Quid autem continet corpora nisi aer Sunt 
autem loci diversi unde hic aeris fit motus ex quibus et venti 
denominationes habent Duodecim autem omnes sunt Aiunt 


autem aerem vel extinctionem ignis vel vaporem aquae calefactae 
Est denique aer secundum propriam quidem naturam calidus 
infrigidatur autem vicinitate quae est ad aquam et terram ut 
inferiores quidem partes eius frigidae sint superiores vero calidae 


  
DE AQUIS 
 Sed et aqua unum quatuor elementorum est factura Dei 
optima Aqua est elementum humidum et frigidum grave et 
deorsum ductile facile effusibile Huius vero meminit divina 
Scriptura dicens Et tenebrae erant super abyssum et spiritus 
Dei ferebatur super aquas Abyssus autem nihil aliud est nisi 
aqua multa cuius finis incomprehensibilis est hominibus Igitur 
in principio quidem aqua super omnem terram superfacietenus 
redundabat Et primum quidem fecit Deus firmamentum separans 


per medium aquam quae erat supra firmamentum et aquam 
quae sub firmamento In medio enim abyssi aquarum firmamentum 
est dominativa iussione Unde et firmamentum dixit Deus 
fieri et factum est Cuius autem gratia supra firmamentum aquam 
Deus imposuit Propter solis et aetheris calidissimum fervorem 
Mox enim post firmamentum aether expansus est Sed et sol cum 
luna et stellis in firmamento sunt Et nisi superiaceret aqua inflammatum 
iam utique esset a calore firmamentum 
 Deinde iussit Deus congregari aquas in congregationem unam 
Unam autem congregationem dicere non significat in uno loco 
congregari eas ecce enim postea ait Et consistentias aquarum 
vocavit maria sed simul et secundum se separatas a terra fieri 
aquas hic sermo significat Congregatae igitur sunt aquae in congregationes 
suas et visa est sicca Hinc duo maria quae Egyptum 
circumfluunt media enim haec duorum iacet marium Constituti 
sunt diversi pelagi et montes et portus et insulae et sinus diversos 


habentes et littora et actas littus enim arenosus dicitur acte 
vero petrosus et de propinquo profundus locus scilicet qui in 
principio mox profunditatem habet Similiter autem et secundum 
orientem est mare quod dicitur Indicum et boreale quod dicitur 
Caspia Sed et stagna hinc congregata sunt 
 Est igitur oceanus quidem velut fluvius quidam circumiens 
omnem terram de quo dixisse videtur mihi divina Scriptura 
quoniam fluvius procedit ex paradiso potabilem et dulcem 
aquam habens Hic praebet aquam mari omni quae in mari diu 
morans et stans immobilis amara fit sole semper et syphonibus 
quod in eis subtilissimum abstergentibus Unde et nubes consistunt 
et imbres fiunt per transcolationem dulcorata aqua 
 Hic et in quatuor principia scilicet quatuor flumina dividitur 
nomen uni Phison hoc est Ganges Indicus et nomen secundo 
Geon hic est Nilus ab Aethiopia in Egyptum descendens et nomen 
tertio Tigris et nomen quarto Euphrates Sunt et alia plurima 


et maxima flumina quorum haec quidem in mare evacuantur alia 
vero in terra consumuntur Verum et omnis terra perforabilis est 
et cavernosa velut quasdam venas habens per quas ex mari suscipiens 
aquas fontes perficit Secundum qualitatem igitur terrae 
et fontium aqua fit excolatur enim per terram marina aqua et 
ita dulcoratur si vero locus unde fons redditur contingitur amarus 
vel salsus ad terram et aqua reducitur coarctata autem multotiens 
aqua et vi scissa calefit et hinc per se natae calidae reducuntur 
aquae 
 Divina igitur iussione cavernae in terra  factae sunt et sic 
in congregationes earum congregatae sunt aquae hinc et montes 
facti sunt Primo igitur aquae praecepit Deus educere animam 
viventem quia per aquam et eum qui in principio ferebatur super 
aquas Sanctum Spiritum innovaturus erat hominum Ita enim 


divus ait Basilius Eduxit autem animalia et parva et magna 
cete dracones pisces in aquis reptantes et volatilia pennata Per 
volatilia igitur copulantur et aqua et terra et aer ex aquis enim 
haec facta sunt in terra vero conversantur et in aere volant 
Optimum igitur elementum est aqua et plurimo usu utilissimum 
et sordis purgativum non solum corporeae sed et animalis si 
assumpserit gratiam Spiritus 


  
DE TERRA ET HIIS QUAE SUNT EX EA 
 Terra unum est quatuor elementorum est siccum et frigidum 
et grave et immobile a Deo ex non ente ad esse prima die deductum 
In principio enim ait fecit Deus caelum et terram 
Cuius firmitatem et basem nullus hominum dicere potuit Hii 
enim in aquis aiunt firmatam et fixam esse eam ut ait divinus 
David Qui firmavit terram in aquis Alii vero super aerem 


Alius vero ait Qui firmavit terram in nihilo Et rursus divinorum 
enarrator David ut ex persona Dei conditoris Ego 
ait firmavi columnas eius contentivam eius virtutem columnas 
nominans Quod autem ait super maria fundavit eam 
ostendit undique circumfusam terrae aquae naturam Etsi igitur 
in seipsa etsi in aere etsi in aquis etsi in nihilo dabimus firmatam 
esse eam oportet non resistere piae intelligentiae sed omnia simul 
continere confiteri et contineri a virtute creantis 
 In principio igitur sicut ait Scriptura ab aquis velabatur 
et instructilis scilicet inornata erat Deo vero iubente aquarum 
receptacula facta sunt et tunc montes exstiterunt Et divina 
iussione proprium suscepit ornatum omnimodis herbis et plantis 
pulchra effecta quibus divina imposuit iussio virtutem augmentativam 
et nutritivam et seminativam scilicet similis generativam 
Eduxit vero conditore iubente omnia genera animalium et reptilium 
et ferarum et iumentorum omnia quidem ad hominis 
oportunum usum sed horum haec quidem ad escam puta cervos 


oves dorcades et quae talia alia vero ad ministerium puta 
camelos boves equos asinos et quae talia alia vero ad iucunditatem 
puta simias et volucrum psittacos picas et quae talia 
sed et plantarum et herbarum haec quidem fructiferae et 
comestibiles aliae vero odoriferae et floridae ad iucunditatem 
nobis tributae puta rosae et quae talia aliae vero ad aegritudinum 
sanationem Non est enim neque animal neque planta in quo non 
operationem quandam hominum utilitati usum conferentem 
conditor imposuerit Qui enim omnia ante generationem eorum 
novit sciens quod in libertate arbitrii transgressor homo esset 
et corruptioni traderetur omnia ad oportunum usum eius quae 
in aere et quae in terra et quae in aquis creavit 
  Ante transgressionem igitur omnia subiecta homini erant 
Principem enim constituit eum Deus omnium quae in terra et in 
aquis Sed et serpens homini erat assuetus magis aliis ei adhaerens 
et delectabilibus ei adiunctus motibus Unde per eum pessimam 
princeps malorum diabolus suppositionem primis parentibus 
inservit Sed et terra sponte fructus ferebat ad utilitatem subditorum 


ei animalium et neque imber erat neque hiems Post transgressionem 
vero cum comparatus est iumentis insipientibus et 
assimilatus est eis principari in seipso irrationalem concupiscentiam 
rationalis intellectus praeparans inobediens dominatoris 
mandati factus insurrexit a conditore inthronizato principi subiecta 
creatura 
 Sed et neque nunc inutilis est ferarum usus terrens et ad 
cognitionem et invocationem Dei qui nos fecit ferens Sed et 
spina post transgressionem germinata est ex terra secundum 
Domini annuntiationem postquam coniungata est et voluptati rosae 
spina in submemorationem transgressionis nos ducens propter 
quam spinas et tribulos terra emittere nobis condemnata est 
 Quoniam igitur haec ita se habent credendum ex hoc quod 
et usque nunc horum permanentiam operatur Domini sermo 
Dixit enim Augmentamini et multiplicamini et replete terram 
 Sphaericam autem specie quidam aiunt esse terram alii 
vero pineae habere formam Minor autem et valde brevior est 
caelo velut quidam punctus in medio huius dependens Sed et 


ipsa transibit et alterabitur Beatus autem est qui mitium terram 
hereditabit Quae enim sanctos susceptura est terra immortalis 
est Quis igitur digne infinitam et incomprehensibilem conditoris 
sapientiam admirabitur Vel quis ad decentem gratiarum actionem 
deveniet datoris tantorum bonorum 


  
DE PARADISO 
 Quia vero ex visibili et invisibili creatura conditurus erat 
Deus hominem secundum propriam imaginem et similitutinem 
sicut quemdam regem et principem omnis terrae et eorum quae 
sunt in ipsa constituit ante eum velut quandam regiam in qua 
conversans beatam et omnium ditem habeat vitam Et haec est 
divus paradisus Dei manibus in Eden plantatus gaudium et 
exultationis universae promptuarium  Eden enim voluptas 
interpretatur In oriente quidem omni terra excelsior positus 


temperato vero et tenuissimo et purissimo aere circumfulgens 
plantis semper floridis comatus et bono odore plenus lumine 
repletus pulchritudinis universae et horae sensibilis superexcedens 
intelligentiam divina vere regio et digna eius qui secundum 
imaginem erat Dei conversatio in quo nullum irrationabilium 
habitabat solus vero homo divinarum manuum plasma 
 In medio vero huius lignum vitae Deus plantavit et lignum 
cognitionis Lignum quidem cognitionis experientiam quamdam 
et probationem et exercitium hominis obedientiae et inobedientiae 
ideo que lignum cognitionis boni et mali vocatur aut quia virtutem 
dabat cognitivam propriae naturae accipientibus quod bonum 
quidem erat perfectis malum autem imperfectioribus adhuc et 
concupiscentia avidioribus sicut solidus cibus mollibus adhuc et 
lacte indigentibus Nolebat enim qui creavit nos Deus sollicitos 
esse et circa multa turbari neque curiosos et provisores propriae 
vitae fieri quod utique et Adam passus est Cum gustasset 
enim cognovit quoniam nudus erat et cingulum sibi ipsi confecit 
folia enim ficus cum accepisset circumcinctus est Ante gustum 


autem et nudi erant uterque et Adam et Eva et non erubescebant 
Tales autem impassibiles voluit nos esse Deus impassibilitatis 
enim summae hoc est adhuc autem et non sollicitos 
unum  opus habentes quod angelorum est hymnis laudare 
incessabiliter et indeficienter creatorem et eius voluptuari contemplatione 
et ei suas iactare sollicitudines quod et per prophetam 
David ad nos enarravit Iacta in Dominum sollicitudinem tuam 
et ipse te enutriet dicens Et in sacris evangeliis proprios discipulos 
docens ait Ne solliciti sitis animae vestrae quid manducetis 
et corpori vestro quid induamini Et rursus Petite regnum Dei 
et iustitiam eius et haec omnia adicientur vobis Et ad Martham 
Martha Martha sollicita es et turbaris erga plurima uno vero 
est opus Maria vero optimam partem elegit quae non auferetur 
ab ea sedere scilicet secus pedes eius et audire sermones eius 
 Vitae vero lignum aut lignum operationem habens vitae 
tributivam vel hiis vita dignis et morti non subiecti solis comestibile 
Quidam igitur sensibilem paradisum imaginati sunt alii vero 
intelligibilem Verumtamen mihi videtur quoniam sicut homo 


sensibilis simul et intelligibilis conditus sic et quod huius sacratissimum 
templum sensibile simul et intelligibile et duplicem 
habens ostensionem corpore enim in divinissima regione et superpulchra 
sicut historice diximus dietatus anima vero in superiori 
et incorporaliter perpulchriori loco conversabatur Deum habens 
inhabitantem et eum ferens gloriosum opertorium et eius circumamictus 
gratiam et solo dulcissimo fructu eius contemplationis 
lasciviens velut quidam angelus alius et hac nutritus quod utique 
et lignum vitae digne nominatum est Vitam enim morte non 
incisam dulcedo divinae participationis assumentibus tradit quod 
utique et omne lignum Deus vocavit De omni enim ligno ait 
quod est in paradiso escam comedite Ipse enim est hoc omne 
in quo et per quem hoc omne consistit 
 Lignum autem boni et mali cognitionis est multiplicis contemplationis 
dignotio ipsa autem est propriae naturae superdignotio 
quae bona quidem est perfectis et in divina contemplatione 


ambulantibus ex seipsa conditoris magnam operationem 
divulgans hiis qui non timent casum propterea quia ex tempore 
 in habitum quemdam devenerunt talis contemplationis non 
bona autem est iunioribus adhuc et concupiscentia avidioribus 
quos propter incertitudinem eius quae in meliori est permanentiae 
et propterea quia nondum firmiter sunt infixi in solius boni amore 
proprii procuratio corporis ad seipsam retrahere et evellere apta 
nata est 
 Ita duplicem ut estimo divinum paradisum et vere sancti 
patres tradiderunt et qui sic et qui illo modo tradiderunt Possibile 
autem est intelligere omne lignum eam quae ex omnibus creaturis 
divinae virtutis innascitur recognitionem sicut ait divus Apostolus 
Invisibilia enim eius a creatione mundi hiis quae facta 
sunt intellecta conspiciuntur Omnium autem intelligentiarum 
et contemplationum harum ea quae secundum nos est quae 
nostrae scilicet constitutionis excelsior est sicut ait divus David 
Mirabilis facta est cognitio tua ex me hoc est ex mea constructione 
Fallax autem haec Adae exstiterat noviter plasmato propter 
eas quas diximus causas 


 Aut lignum quidem vitae eam quae ex omnibus sensibilibus 
innascitur diviniorem intelligentiam et eam quae per ipsa ad 
universorum conditorem et causam et generationis operatorem 
fit anagogen id est reductionem quod et omne lignum nominavit 
quod plenum est et indivisibile solam boni ferens participationem 
lignum autem cognitionis boni et mali sensibilem et voluptuosum 
cibum qui secundum quod apparet quidem dulcorat in veritate 
autem in participationem malorum participantem constituit 
Ait enim Dominus Ab omni ligno quod est in paradiso escam 
comedas per omnes ut estimo creaturas in me factorem anagogice 
reducaris dicens et unum fructum ex omnibus fructifica me 
scilicet factorem et vere vitam omnia tibi vitam fructificent 
et meam participationem fac propriae existentiae permanentiam 
Ita enim eris immortalis A ligno vero cognoscendi bonum et malum 
non comeditis ab eo Quacumque autem die comedetis ab 
eo morte moriemini Naturaliter enim sensibilis cibus eius quod 
subeffluxit est repletio et in anum secedit et corruptionem Et 
impossibile est incorruptibilem permanere eum qui in participatione 
sensibilis cibi fit 




  
DE HOMINE 
 Ita igitur intelligibilem substantiam substituit Deus angelos 
inquio et omnes qui secundum caelum  sunt ordines Haec enim 
manifeste intelligibilis et incorporalis sunt naturae incorporeae 
autem inquio comparatae ad materiae grossitudinem solus enim 
vere Deus immaterialis et incorporeus est Amplius autem 
et sensibilem caelum et terram et quae horum sunt in medio et 
hanc quidem familiarem  familiaris enim Deo est rationalis 
natura et solo intellectu comprehensibilis  illam vero omnifariam 
a longe existentem ut sub sensu scilicet cadentem Oportebat 
autem ex utrisque mixtionem fieri maioris sapientiae cognitionem 
et circa naturas glorificationis ut ait divus Gregorius 
velut quamdam copulam visibilis et invisibilis naturae Hoc 
autem id est oportebat dixi conditoris ostendens consilium 
hoc enim ius et lex est decentissima Et nullus dicet plasmatori 


quid me fecisti ita Potestatem enim habet figulus ex eodem luto 
diversa construere vasa in ostensionem suae sapientiae 
 Quia vero haec ita se habebant ex visibili et invisibili natura 
condit hominem propriis manibus secundum suam imaginem et 
similitudinem ex terra quidem corpus plasmans animam autem 
rationalem et intelligibilem per familiarem insufflationem dans ei 
quod utique divinam imaginem dicimus Nam quod quidem secundum 
imaginem intellectuale significat et arbitrio liberum 
quod autem secundum similitudinem virtutis secundum quod 
homini possibile est similitudinem 
  Simul autem corpus et anima plasmata sunt non hoc 
quidem prius illa vero posterius secundum Origenis delirationes 
 Fecit igitur Deus hominem innocentem rectum virtuosum 
sine tristitia sine sollicitudine omni virtute decoratum omnibus 
bonis ornatum velut quemdam mundum secundum in magno 
parvum angelum alium adoratorem mixtum consideratorem 


visibilis creationis doctorem intelligibilis regem eorum quae sunt 
super terram rectum desuper terrestrem et caelestem temporalem 
et immortalem visibilem et intelligibilem medium magnitudinis 
et humilitatis eundem spiritum et carnem spiritum propter 
gratiam carnem propter elationem hoc quidem ut maneat et 
glorificet benefactorem illud vero ut patiatur et patiens submemoretur 
et castigetur magnitudine largitionis honoratum animal 
hic dispensatum hoc est in praesenti vita et alio transituro 
in saeculo futuro et finis mysterii eo quod ad Deum intuitu 
deificatum deificatum autem participatione divinae illuminationis 
et non in divinam translatum substantiam 
 Fecit autem eum natura impeccabilem et arbitrio liberum 
Impeccabilem autem inquio non ut non suscipientem peccatum  
solus enim Deus peccati est insusceptibilis  sed non in natura peccare 
habentem in electione vero magis scilicet potestatem habentem 
manere et proficere in bono divinam cooperantem habentem 


gratiam similiter et verti ex bono et in malo fieri Deo permittente 
propter liberum arbitrium Non virtus enim est quod vi fit 
 Terminus animae  Anima igitur est substantia vivens 
simplex et incorporea corporalibus oculis secundum propriam 
naturam invisibilis immortalis rationalis et intellectualis infigurabilis 
organico utens corpore et huic vitae et augmentationis 
et sensus et generationis tributiva non aliud habens praeter 
seipsam intellectum sed et partem sui ipsius purissima sicut 
enim oculus in corpore ita in anima est intellectus arbitrio libera 
est voluntativa et operativa vertibilis id est voluntate vertibilis 
quoniam et creabilis Omnia haec  ex eius qui condidit eam gratia 
suscipiens ex qua et esse et natura ita esse suscepit 
 Incorporalia autem et invisibilia et infigurabilia secundum 
duos modos intelligimus Haec quidem secundum substantiam 
haec vero secundum gratiam et haec quidem natura entia haec 
vero ad materiae grossitudinem dicuntur Ergo in Deo quidem 
natura in angelis autem et daemonibus et animabus gratia et ut 
ad materiae grossitiem dicuntur 


 Corpus autem est quod tripliciter est dimensivum secundum 
quod habet longitudinem et latitudinem et profundum scilicet 
grossitiem Omne vero corpus ex quatuor elementis consistit 
animalium vero corpora ex quatuor humoribus 
 Oportet autem scire quoniam quatuor elementa sunt terra 
sicca et frigida aqua frigida et humida aer humidus et calidus 
ignis calidus et siccus Similiter et humores quatuor proportionem 
habentes cum quatuor elementis nigra cholera quae habet proportionem 
cum terra sicca enim est et frigida flegma proportionem 
habet cum aqua frigidum enim est et humidum sanguis proportionem 
habet cum aere humidus enim est et calidus rubea 
bilis proportionem habet cum igne calida enim est et sicca Fructus 
igitur ex elementis consistunt humores vero ex fructibus animalium 
vero corpora ex humoribus et in eadem resolvuntur Omne 
enim compositum in eadem resolvitur ex quibus compositum est 
 Oportet scire quoniam homo et inanimatis communicat 
et irrationalium participat vita et rationalium suscepit intellectum 
Communicat enim inanimatis quidem secundum corpus et concretionem 


quae est ex quatuor elementis plantis vero et secundum 
haec et secundum nutritivam et augmentativam et seminativam 
scilicet generativam virtutem irrationabilibus autem et in hiis 
quidem et insuper secundum appetitum scilicet iram et concupiscentiam 
et secundum sensum et secundum impetum motum 
 Sensus igitur sunt quinque visus auditus odoratus gustus 
tactus Motus autem qui secundum impetum  est a loco ad 
locum transibile et mobile totius corporis et vocativum et respirativum 
Haec enim in nobis sunt facere et non facere 
 Copulatur autem per rationale incorporeis et intellectualibus 
naturis excogitans et intelligens et iudicans singula et virtutes 
persequens et virtutem arcem pietatem amplectens Ideo que 
parvus mundus homo est 
 Oportet autem scire quod propria quidem corporis solius 
sunt incisio et fluxus et transmutatio Transmutatio quidem 
quae est secundum qualitatem scilicet caliditatem et frigiditatem 
et quaecumque sunt talia fluxus autem qui est secundum evacuationem 
Evacuantur enim sicca et humida et spiritus quorum 


indiget repletione Quare naturales sunt passiones et fames et 
sitis 
 Proprium vero animae est pietas et intelligentia Communes 
vero animae et corporis sunt virtutes habentibus et hiis ad animam 
relationem velut anima coutente corpore 
 Oportet cognoscere quoniam rationale natura principatur 
irrationali Dividuntur enim virtutes animae in rationale et irrationale 
Irrationalis vero partes sunt duae haec quidem inobediens 
est rationi scilicet non suadetur ratione illa vero obediens est et 
persuabilis ratione Ergo inobediens quidem et quae non persuadetur 
ratione est zodicum id est vitale quod et pulsativum vocatur 
et seminativum scilicet generativum et plantativum quod et 
nutritivum vocatur huius autem est et augmentativum quod 
et plasmat corpora haec enim non ratione gubernantur sed natura 


obediens vero et persuabile ratione dividitur in concupiscentiam 
et iram Vocatur autem communiter irrationalis pars animae 
passiva et appetitiva Oportet autem cognoscere quoniam persuabilis 
ratione est et qui secundum impetum motus 
 Oportet scire quoniam rerum hae quidem sunt bonae hae 
vero sunt malae Expectatum igitur bonum concupiscentiam 
constituit praesens vero laetitiam similiter autem expectatum 
malum timorem praesens vero tristitiam Oportet scire quoniam 
bonum hic dicentes vel quod vere bonum est vel quod videtur 
bonum dicimus similiter vero et malum 


  
DE LAETITIIS 
 Laetitiarum hae quidem sunt animales hae vero corporales 
Et animales quidem sunt quaecumque solius sunt animae ipsius 
secundum seipsam ut quaecumque sunt circa disciplinas et contemplationem 
Corporales vero sunt quae cum communione 
animae et corporis fiunt et propterea corporales vocantur quaecumque 


circa cibos et coitus et talia sunt Solius autem corporis 
nequaquam inveniet quis laetitias 
 Rursus laetitiarum hae quidem sunt verae hae vero 
mendaces et quae quidem mentis solius secundum doctrinam et 
contemplationem quae vero cum corpore secundum sensum sunt 
Et earum quae cum corpore sunt laetitiarum hae quidem sunt 
naturales simul et necessariae sine quibus vivere impossibile est 
ut nutritivae indigentiae repletivae et indumenta necessaria 
aliae vero naturales quidem sunt  non necessariae vero ut quae 
secundum naturam et secundum legem mixtiones hae enim in 
permanentiam quidem totius generis conferunt possibile autem 
est et sine eis in virginitate vivere aliae vero neque necessariae 
neque naturales ut ebrietas et luxuria et plenitudo utilitatem 
excedentes neque enim in consistentiam vitae nostrae conferunt 
neque in successionem generis sed et nocent Cum igitur qui 
secundum Deum vivit oportet necessarias simul et naturales pertransire 
in secundo vero ordine naturales et non necessarias 


ponere cum decenti tempore et modo et mensura fientes alias 
autem oportet omnino renuere 
 Bonas autem laetitias oportet estimare eas quae non sunt 
complicatae cum tristitia neque poenitudinem inferunt neque 
alterius nocumenti sunt generativae neque ultra mensuram excedunt 
neque a studiosis operibus nos abstrahunt multum vel 
servos constituunt 


  
DE TRISTITIA 
Tristitiae vero species sunt quatuor accidia achos invidia 
misericordia Accidia igitur est tristitia aggravans achos vero est 
tristitia vocem auferens invidia vero est tristitia in alienis bonis 
misericordia vero tristitia in alienis malis 


  
DE TIMORE 
Dividitur autem et timor in sex in segnitiem in erubescentiam 
in verecundiam in admirationem in stuporem in agoniam 


Segnities igitur est timor futurae operationis Erubescentia 
vero est timor in expectatione convicii optima autem est haec passio 
Verecundia vero est timor in turpi actu neque hoc vero insperabile 
ad salutem Admiratio vero est timor ex magna imaginatione 
Stupor vero est timor ex inassueta imaginatione Agonia vero est 
timor per casum scilicet per infortunium timentes enim infortunari 
actionis agonizamur 


  
DE IRA 
 Ira vero est fervor eius qui circa cor est sanguinis ex evaporatione 
fellis vel returbatione fiens ideo que fel dicitur vel fellea 
Est autem quando ira est et desiderium vindictae Iniustitiam enim 
passi  vel estimantes iniustitiam pati irascimur et fit tunc mixta 
haec passio ex concupiscentia et ira 
 Species autem irae sunt tres ira quae vocatur fel et mania 
et cotus id est furor Ira enim principium et motum habens ira 


et fel vocatur Mania vero est fel permanens scilicet memoria 
mali dicitur autem a manendo et a memoriae tradendo Cotus 
autem id est furor est ira observans tempus ad vindictam dicitur 
autem cotus a kisthe id est ab iniacendo 
 Est autem ira id quod audax est mentis vindex concupiscentiae 
Cum enim concupiscimus quid et prohibemur ab aliquo 
irascimur adversus eum ut iniusta passi mente scilicet iudicante 
dignum angustia quod factum est in custodientibus secundum 
naturam proprium ordinem 
 Eius autem quod non suadetur ratione est augmentativum 
nutritivum et generativum vitale quod pulsuale Vocatur autem 
vegetale augmentativum quidem et nutritivum et generativum 
zoticum autem pulsuale 
 Nutritivi igitur virtutes sunt quatuor attractiva quae attrahit 
cibum et non permittit illum confestim expelli contentiva 
quae continet cibum alterativa quae alterat cibum in  humores 
expulsiva quae superfluitates per anum expellit et emittit 


 Oportet vero scire quoniam earum quae secundum animal 
sunt virtutum hae quidem sunt animales aliae vero vegetales 
aliae vero zoticae Et animales quidem sunt quae sunt secundum 
electionem scilicet is qui secundum impetum est motus et sensus 
Motus autem qui secundum impetum est quae secundum locum 
est mutatio et mobilitas totius corporis et vocis emissio et spiratio 
in nobis enim est facere haec et non facere Vegetales autem et 
zoticae sunt involuntariae et vegetales quidem sunt augmentativa 
et nutritiva et spermatica zotica vero est quae pulsualis est hae 
enim et volentes et nolentes operantur 


  
DE IMAGINATIVO 
Imaginativum est virtus irrationalis animae per sensus 
operans quae dicitur sensus Imaginabile vero et sensibile quod 


imaginationi et sensui subiacet ut visus quidem est ipsa visibilis 
virtus visibile vero quod subiacet visui lapis forte vel quid talium 
Imaginatio vero est passio irrationalis animae quae ab imaginabili 
aliquo fit Fantasma vero est passio inanis quae in irrationabilibus 
animae a nullo imaginabili facta Organum autem 
imaginativi est anterior venter cerebri 


  
DE SENSU 
 Sensus est virtus animae susceptiva materiarum scilicet 
dignoscitiva Sensus etiam dicuntur organa id est membra per 
quae sentimus sensibilia vero quae sensui subiacent sensitivum 
vero animal quod habet sensus Sunt autem sensus quinque 
similiter et organa quinque 
 Primus sensus est visus Organa vero visus sunt qui ex 
cerebro sunt nervi et oculi Sentit autem visus secundum primam 
quidem rationem colorem dignoscit autem cum colore et coloratum 


corpus et magnitudinem eius et formam et locum ubi 
est et intervallum quod est in medio et numerum et motum et 
stationem et asperum et leve et aequale et inaequale et acutum 
et obtusum et consistentiam sive aquosa sive terrestris scilicet 
humida et sicca 
 Secundus sensus est auditus vocum et sonituum existens 
sensibilis Dignoscit autem eorum acumen et gravitatem et levitatem 
et asperitatem et magnitudinem Organa vero eius sunt 
nervi qui ex cerebro qui molles et aurium constructio Solus autem 
homo et simia non movent aures 
 Tertius autem sensus est odoratus qui fit quidem per 
nares remittens vapores ad cerebrum finitur autem ad fines 
anteriorum et lenium ventriculorum cerebri Est autem sensiva 
et susceptiva vaporum Vaporum autem generalissima differentia 
est bonus odor et malus odor et quod medium horum quod 
neque bene neque male est olens Fit autem bonus odor ex humidis 
qui in corporibus certissime digestis medium vero media dispositio 
indigentius vero vel nequaquam digestis malus odor fit 


 Quartus sensus est gustus Est autem saporum susceptivus 
scilicet sensibilis Organa autem eius lingua et eius plus quod 
summum et palatum in quibus sunt hii qui a cerebro feruntur 
nervi dilatati et enuntiantes principali eam facta est susceptionem 
scilicet sensum Quae vero vocantur gustivae qualitates saporum 
sunt hae dulcedo acror ponticitas stypticitas amaritudo salsitas 
unctuositas viscositas Horum enim est gustus dignoscitivus 
Aqua vero sine qualitate est secundum has qualitates 
nullam enim harum habet Ponticitas vero intensio et superabundantia 
austeritatis 
 Quintus vero sensus est tactus qui et communis est omnium 
animalium Hic fit a cerebro missis nervis ad totum corpus 
Sed et alia sensus organa tactus habent sensum Supponuntur 
autem tactui calidum et frigidum molle et durum viscosum et 
aridum grave et leve per solum enim tactum haec cognoscuntur 


communia vero tactus et visus sunt asperum et lene et siccum 
et humidum grossum et subtile sursum et deorsum et locus et 
magnitudo cum fuerit talis ut secundum unam circumimmissionem 
tactus comprehendatur et densum et rarum et rotundum 
cum fuerit parvum et aliae quaedam figurae Similiter autem et 
appropians corpus sentit cum memoria autem et mente similiter 
autem et numerum usque duo vel tria cum haec parva sint et 
facile comprehendantur Haec autem magis tactu visus suscipit 
 Oportet scire quod unumquemque aliorum sensuum duplicem 
conditor construxit ut uno laeso alius repleat usum duos enim 
oculos et duas aures et duo foramina naris et duas linguas scilicet 
in quibusdam animalium divisas ut in serpentibus in homine 
vero unitas tactum vero in toto corpore praeter ossa et nervos 
et ungues et cornua et pilos et alia talia quaedam 
 Oportet scire quoniam visus quidem secundum rectas 
lineas videt odoratus vero et auditus non secundum rectam 
solum sed undique tactus autem et gustus non secundum rectam 
neque undique cognoscunt sed tunc solum cum ipsis appropinquaverint 
propriis sensibilibus 




  
DE EXCOGITATIVO 
Excogitativi vero sunt iudicia et compositiones et incessiones 
ad actus et occasiones et fugae actionum proprie vero intelligentiae 
intelligibilium et virtutes et doctrinae et artium rationes 
et consiliativum et electivum Hoc autem est id quod per somnia 
nobis futura oraculo denuntiat quam solam veram divinationem 
Pythagorici dicunt esse Hebraeos sequentes Instrumentum autem 
et huius medius venter cerebri et animalis spiritus qui est in 
ipso 


  
DE MEMORATIVO 
 Memorativum autem est memoriae et rememorationis 
promptuarium et causa Memoria enim est fantasia derelicta 
ab aliquo sensu secundum actum apparente vel coacervatio 


sensus et intelligentiae Anima eius sensibilia quidem per sensus 
suscipit scilicet sentit et fit opinio intelligibilia vero per 
 intellectum et fit intelligentia Cum igitur typos eorum quae 
opinatus est et eorum quae intellexit custodit memorari dicitur 
 Oportet autem scire quoniam intelligibilium susceptio non 
fit nisi ex disciplina vel naturali ingenio non enim ex sensu 
Nam sensibilia quidem secundum seipsa memoriae commendantur 
intelligibilia vero si quid quidem didicimus memoramur substantiae 
vero eorum memoriam non habemus 
 Rememoratio vero dicitur memoriae deperditae ab oblivione 
restitutio Oblivio autem est memoriae ablatio Igitur phantasticum 
quidem id est imaginativum per sensus suscipiens 
materias tradit excogitativo vel discretivo  idem enim sunt 
utraque  quod suscipiens et diiudicans transmittit memorativo 


Organum autem memorativi est posterior ventriculus cerebri 
quem et parenkefalida vocant et animalis spiritus quod est 
in ea 


  
DE INTERIUS DISPOSITO ET PROLATO SERMONE 
Rursus autem dividitur rationale animae in interius dispositum 
sermonem et prolatum Est autem interius dispositus quidem 
sermo motus animae in excogitativo fiens sine aliqua enuntiatione 
Unde multoties et silentes sermonem totum apud nosmetipsos 
pertransimus et in somnis disputamus Secundum hoc maxime 
rationales omnes sumus Etenim qui a nativitate sunt muti vel qui 
propter aliquam aegritudinem vel passionem vocem amiserunt nihilominus 
rationales sunt Prolatus vero sermo in voce et in syllabis 
operationem habet scilicet qui per linguam et os profertur sermo 
ideo que prolativus dicitur Est autem annuntiativus intelligentiae 
Secundum hunc et locutivi dicimur 




  
DE PASSIONE ET OPERATIONE 
 Passio aequivoce dicitur Dicitur enim passio et quae corporalis 
est ut aegritudines et vulnera Dicitur rursus passio et 
quae animalis est concupiscentia et ira Est autem communiter 
quidem et generaliter passio animalis quam sequitur laetitia et 
tristitia Sequitur enim passionem tristitia et non ipsa passio est 
tristitia insensibilia enim patientia non dolent Non igitur passio 
est dolor sed passionis sensus Oportet autem hanc dignam rationem 
esse scilicet magnam ut sensui subiaceat 
 Animalium autem passionum terminus est hic passio est 
motus appetitivae virtutis sensibilis in imaginatione boni vel 
mali Et aliter passio est  motus irrationalis animae per suspicionem 
boni vel mali Suspicio enim boni concupiscentiam movet 
suspicio vero mali iram Generalem autem scilicet communem 


passionem ita determinant passio est motus ex alio in aliud 
Operatio vero est motus effectivus Effectivum autem dicitur quod 
ex seipso movetur ita et ira operatio quidem est irascibilis partis 
animae passio vero est duarum partium animae et adhuc totius 
corporis cum ab ira violenter ducatur ad operationes ex alio enim 
in alio factus est motus qui dicitur passio 
 Sed et secundum alium modum operatio passio dicitur 
Nam operatio quidem est qui secundum naturam motus passio 
vero qui praeter naturam Secundum hanc igitur rationem operatio 
passio dicitur cum non secundum naturam movetur sive ex 
seipso sive ex alio Cordis igitur qui quidem secundum pulsus est 
motus naturalis existens operatio est qui vero secundum saltus 
est immoderatus existens et non secundum naturam passio 
est et non operatio 
 Non omnis autem motus passivi passio vocatur sed qui 
sunt vehementiores et in sensum procedentes qui enim parvi 
sunt et insensibiles nondum passiones sunt oportet enim habere 


passionem et magnitudinem dignam ratione ideo adicitur termino 
passionis motus sensibilis parvi enim motus latentes sensum 
non faciunt passionem 
 Oportet scire quoniam nostra anima duplices habet virtutes 
has quidem cognitivas illas vero zoticas Et cognitivae quidem 
sunt intellectus mens opinio imaginatio sensus zoticae vero 
scilicet appetitivae sunt consilium et electio Ut autem apertius 
fiat quod dicitur subtilius dicamus ea quae sunt de hiis Et primum 
quidem de cognitivis dicamus 
 Igitur de imaginatione quidem et sensu sufficienter iam in 
superioribus dictum est Per sensum igitur animae constituitur passio 
quae vocatur imaginatio ex imaginatione vero fit opinio Deinde 
mens diiudicans opinionem sive vera est sive falsa iudicat veritatem 
Unde et mens dicitur a metiendo et excogitando et diiudicando 
Quod igitur iudicatum est et determinatum vere intellectus 
dicitur 
 Aliter autem oportet cognoscere quoniam primus quidem  
intelligentiae motus intelligentia dicitur quae vero circa aliquid 


est intelligentia intentio vocatur quae permanens et figurans 
animam ad id quod intelligitur excogitatio vocatur Excogitatio vero 
in eodem manens et seipsam examinans et diiudicans fronesis 
nominatur Fronesis autem dilatata facit cogitationem endiatheton 
id est interius dispositum sermonem nominatam quem determinantes 
dicimus motum animae plenissimum in excogitativo 
fientem sine aliqua enuntiatione ex quo prolatum sermonem 
aiunt provenire per linguam enarratum Cum dixerimus igitur de 
cognitivis virtutibus dicamus et de zoticis scilicet appetitivis 
 Oportet scire quoniam animae inserta est naturaliter virtus 
appetitiva eius quod secundum naturam est et omnium quae 
substantialiter naturae adsunt contentiva quae vocatur voluntas 
Nam substantia quidem esse et vivere et moveri secundum intellectum 
et sensum appetit propriam concupiscens naturalem et plenam 
essentiam Ideo que et sic determinant hanc naturalem voluntatem 
thelima id est voluntas est appetitus rationalis et vitalis 
ex solis dependens naturalibus Quare thelisis id est voluntas 


quidem est ipse naturalis et vitalis et rationalis appetitus omnium 
naturae constitutivorum simplex virtus Qui aliorum enim appetitus 
non existens rationalis non dicitur thelisis id est voluntas 
 Bulisis id est voluntas autem est qualitativa naturalis 
thelisis id est voluntas scilicet naturalis et rationalis appetitus 
alicuius rei Nam iniacet quidem hominis animae virtus rationaliter 
appetendi Cum igitur naturaliter motus fuerit ipse rationalis 
appetitus ad aliquam rem dicitur bulisis id est voluntas Bulisis 
id est voluntas enim est appetitus et desiderium cuiusdam rei 
rationalis 
 Dicitur bulisis id est voluntas et in hiis quae sunt in 
nobis et in hiis quae non in nobis sunt hoc est et in possibilibus 
et in impossibilibus Volumus enim multoties fornicari vel sobrii 
esse vel dormire vel quid talium et haec eorum quae sunt in nobis et 
possibilia Volumus autem et reges esse hoc non est eorum quae 


sunt in nobis Volumus autem fortassis et numquam mori hoc 
autem impossibilium est 
 Est autem bulisis id est voluntas finis non eorum 
quae sunt ad finem Igitur finis quidem est voluntabile ut 
regem esse ut sanum esse ad finem autem est quod consiliabile 
est scilicet modus per quem debemus sani esse vel regnare 
deinde post bulisim id est voluntatem inquisitio et scrutatio 
et post haec si ex hiis quae in nobis sunt est fit consilium scilicet 
consiliatio Consilium autem est appetitus inquisitivus de hiis 
quae in nobis sunt rebus fiens Consiliatur autem si debet pertractare 
rem vel non Deinde iudicat quod melius et dicitur 
iudicium deinde disponit et amat quod ex consilio iudicatum 
est et vocatur sententia Si enim iudicet et non dispositus fuerit 
ad quod iudicatum est scilicet non diligat id non dicitur sententia 
Deinde post dispositionem fit electio electio autem est duobus 
praeiacentibus eligere et optare hoc prae altero Deinde impetum 
facit ad operationem et dicitur impetus Deinde utitur et dicitur 
usus Deinde cessat ab appetitu post usum 
 Igitur in irrationabilibus quidem appetitus fit alicuius et 
confestim impetus ad operationem Irrationalis enim est appetitus 


irrationalium et aguntur a naturali appetitu ideo neque thelisis 
id est voluntas dicitur irrationalium appetitus neque bulisis 
id est voluntas Voluntas enim est rationalis et libera arbitrio 
naturalis appetitus In hominibus autem rationabilibus entibus 
ducitur magis rationalis appetitus quam ducit Libere abritrio 
enim et cum ratione movetur quia coniungatae sunt et cognoscitivae 
et vitales virtutes in eodem Libere arbitrio igitur appetit et 
libere arbitrio vult et libere arbitrio inquirit et scrutatur et 
libere arbitrio iudicat et libere arbitrio disponit et libere arbitrio 
eligit et libere arbitrio impetum facit et libere arbitrio agit semper 
in hiis quae secundum naturam sunt 
 Oportet autem scire quoniam in Deo voluntatem quidem 
dicimus electionem autem principaliter non dicimus Non enim 
consiliatur Deus ignorantiae enim est consiliari De eo enim quod 
cognoscitur nullus consiliatur Si autem consilium est ignorantiae 


omnino et electio Deus autem omnia noscens simpliciter non 
consiliatur 
  Neque vero in Domini anima inquimus consilium vel 
electionem Non enim habuit ignorantiam Etsi enim ignorantia 
futura naturae erat sed tamen secundum hypostasim unita Deo 
Verbo omnium cognitionem habebat non gratia sed ut dictum 
est propter eam quae secundum hypostasim unionem Idem enim 
erat et Deus et homo ideo neque sententialem voluntatem habebat 
voluntatem enim habebat naturalem simplicem eam quae in 
omnibus hypostasibus hominum similiter consideratur sententiam 
autem scilicet quod theliton id est voluntabile non habebat 
sancta eius anima contrarium divinae eius voluntati neque aliud 
praeter divinam eius voluntatem Sententia enim simul dividitur 
cum hypostasibus praeterquam in sancta et simplici et incomposita 
et indivisibili trinitate et deitate Illic enim hypostasibus non in 
totum divisis et distantibus neque quod voluntabile dividitur 
et illic quidem quia una est natura una et naturalis voluntas 


Quia vero et hypostases indistabiles sunt unum est et quod voluntabile 
et unus motus trium hypostaseon In hominibus autem 
quia natura quidem una est una et naturalis voluntas quia vero 
hypostases separatae sunt et distant ab invicem et secundum 
locum et tempus et secundum eam quae ad res est dispositionem 
et secundum alia plurima huius gratia differentes sunt voluntates 
et sententiae In Domino autem nostro Iesu Christo quia quidem 
differentes sunt naturae differentes sunt et voluntates naturales 
suae deitatis et suae humanitatis scilicet voluntativae virtutes 
Quia vero una hypostasis et unus volens unum et quod voluntabile 
scilicet gnomicon id est sententiativa voluntas humana 
sua voluntate sequente scilicet divinam suam voluntatem et haec 
volente quae divina eius voluntas volebat velle eam 
 Oportet autem scire quod aliud quidem est thelisis aliud 
vero bulisis aliud vero theliton et aliud theliticon et aliud thelon 
Nam thelisis quidem id est voluntas est ipsa simplex virtus 


volendi Bulisis vero id est voluntas est quae circa quid thelisis 
Theliton id est voluntabile autem est quae supposita est thelisi 
res scilicet quod volumus puta movetur appetitus ad cibum  
qui simpliciter quidem appetitus qui rationalis thelisis id est 
voluntas est appetitus autem qui ad cibum bulisis id est voluntas 
est ipse autem cibus theliton id est voluntabile est  
Theliticon id est voluntativum autem est quod habet voluntativam 
virtutem puta homo Thelon id est volens autem ipse qui 
utitur thelisi id est voluntate 
 Sciendum autem est quod thelima quandoque quidem  thelisin 


ostendit scilicet virtutem voluntativam quae dicitur thelima 
id est voluntas naturalis quandoque autem theliton id est 
voluntabile et dicitur thelima id est voluntas sententialis 


  
DE OPERATIONE 
 Oportet scire quod omnes praedictae virtutes cognoscitivae 
et vitales et naturales et artificiales operationes dicuntur Operatio 
enim est naturalis uniuscuiusque substantiae virtus et motus 
Et rursus operatio est naturalis omnis substantiae innatus motus 
Unde manifestum quoniam quorum substantiae eadem horum et 
operatio eadem quorum autem naturae differentes horum et 
operationes differentes Impossibile enim substantiam expertem 
esse naturali operatione 
 Operatio rursus est naturalis manifestativa uniuscuiusque 
substantiae virtus Et rursus operatio est naturalis et prima 
semper mobilis virtus animae intellectualis hoc est semper mobilis 


eius ratio naturaliter ab ipsa semper irrigata Et rursus operatio 
est naturalis uniuscuiusque substantiae virtus et motus qua sine 
solum quod est non ens 
 Dicuntur autem operationes et gestiones ut loqui ambulare 
comedere bibere et quae  talia Sed et passiones naturales multoties 
operationes dicuntur puta fames sitis et quae talia Dicitur 
rursus operatio et operis perfectio quod Graeci apotelesma dicunt 
 Dupliciter autem dicitur virtute et operatione Dicimus enim 
puerum lactentem virtute grammaticum habet enim aptitudinem 
per disciplinam fieri grammaticum Dicimus rursus grammaticum 
et virtute grammaticum et operatione operatione quidem quoniam 
habet scientiam grammaticae virtute vero quoniam potest 
exponere non operatur autem expositionem dicimus rursus 
operatione grammaticum quoniam operatur scilicet exponit 


 Oportet igitur scire quoniam secundus modus communis 
est eius quod virtute et eius quod operatione secundus quidem 
eius quod virtute primus autem eius quod operatione 
 Operatio naturae est prima et sola vera quae per se eligibilis 
scilicet rationalis et libera arbitrio vita et eius quae secundum 
nos speciei constitutiva qua privantes Dominum nescio qualiter 
eum Deum humanatum dicunt 
 Operatio est naturae motus effectivus Effectivum 
autem dicitur quod ex seipso movetur 


  
DE VOLUNTARIO ET INVOLUNTARIO 
 Quia vero voluntarium in actu aliquo est sed et id  quod 
non existimatur involuntarium in actu quodam est multi autem 
et quod vere est involuntarium non solum in patiendo sed in 


agendo ponunt oportet scire quoniam actus est operatio rationalis 
Actus autem sequitur laus vel vituperatio Et hii quidem eorum 
cum delectatione hii vero cum tristitia aguntur Et hii quidem 
eorum sunt eligibiles agenti hii autem fugibiles et eligibilium 
hii quidem semper eligibiles hii vero secundum quoddam tempus 
similiter et fugibilium Et rursus hii quidem actuum misericordia 
hii autem indulgentia digni habentur hii autem odio habentur et 
puniuntur Igitur voluntarium quidem omnino sequitur laus vel 
vituperatio et cum delectatione agi et eligibiles esse actus agentibus 
vel semper vel tunc cum aguntur involuntarium autem vel 
misericordia vel indulgentia dignum existimari et cum tristitia 
agi et non esse eligibiles neque per seipsum perficere quod agitur 
etsi vim patiatur 
 Involuntarii autem hoc quidem est secundum violentiam 
hoc autem per ignorantiam secundum violentiam quidem cum 
factivum principium scilicet causa de foris est scilicet cum de 
alio vim patimur nequaquam persuasi neque committimus secundum 


proprium impetum neque universaliter conficimus vel per nos 
ipsos quod in violentiam deducitur facimus quod et determinantes 
inquimus cuius principium de foris est nil committente secundum 
proprium impetum vim passo Principium autem aimus 
factivam causam Quod autem per ignorantiam involuntarium 
est cum non ipsi tribuamus causam ignorantiae sed ita contingit 
Si enim ebrius quis homicidium faciet ignorans quidem occidit non 
tamen involuntarie causam enim ignorantiae scilicet ebrietatem 
ipse egit Si autem quis in assueto loco sagittans patrem transeuntem 
interficit per ignorantiam dicitur involuntarie hoc fecisse 
 Involuntario igitur dupliciter ente hoc quidem secundum 
violentiam hoc autem per ignorantiam voluntarium utrisque 
opponitur Est enim voluntarium quod neque secundum violentiam 
neque per ignorantiam fit Voluntarium igitur est cuius 
principium hoc est causa in seipso sciente singularia per quae et 
in quibus est actus Singularia autem sunt quae vocantur a 
rhetoribus constitutivae particulae puta quis scilicet qui fecit 


quem scilicet eum qui passus est quid scilicet id quod actum est 
forsan occidit quo scilicet organo ubi scilicet loco quando scilicet 
in quali tempore qualiter modus actus propter quid scilicet 
propter qualem causam 
  Sciendum quod sunt quaedam media involuntarii et voluntarii 
quae indelectabilia et tristitia entia propter maius malum 
acceptamus ut propter naufragium iactamus quae in navi 
 Sciendum quod infantes et irrationabilia volenter quidem 
faciunt non tamen eligentia et quaecumque propter iram agimus 
non praeconsiliati voluntarie facimus non tamen et secundum 
electionem Et amicus repente supervenit nobis voluntarie 
quidem non tamen et eligentibus Et qui thesauro sine spe 
potitur voluntarie potitus est non tamen et eligens Omnia 
haec voluntaria quidem propterea quia in eis laetamur non 
tamen secundum electionem propterea quia non a consilio 
oportet autem omnino consilium antecedere electionem sicut 
dictum est 




  
DE EO QUOD IN NOBIS EST HOC EST DE LIBERO ARBITRIO 
 Qui de libero arbitrio sermo hoc est de eo quod in nobis 
primam quidem habet quaestionem si est quid in nobis Multi 
enim sunt qui ad hoc obviant Secundam autem quae sunt quae 
in nobis et quorum potestatem habemus tertiam causam scrutari 
propter quam qui fecit nos Deus liberos arbitrio fecit Resumentes 
igitur de primo quid primum dicamus demonstrantes quoniam 
sunt quaedam in nobis ex hiis quae ab illis in confessionem deducuntur 
et dicamus ita 
  Eorum quae fiunt omnium aut Deum aiunt causam esse 
vel necessitatem vel imarmenin id est fortunam vel naturam 
vel eventum vel casum Sed Dei quidem opus substantia et providentia 
necessitas vero eorum quae semper similiter habent motus 
imarmenis id est fortunae vero ex necessitate ea quae propter 
eam sunt perfici etenim et haec necessitas est naturae vero 


generatio augmentatio corruptio plantae et animalia eventus 
autem quae rara et inopinabilia Determinant enim eventum concisionem 
et concursum duarum causarum ab electione principium 
habentium aliud quid praeter id quod aptum natum est perficientium 
ut sepulchrum fodientem thesaurum invenire Neque enim is 
qui posuit thesaurum ita posuit ut hic inveniret neque qui invenit 
ita fodit ut thesaurum inveniret sed hic quidem ut quando vellet 
auferret hic autem ut sepulchrum foderet Concidit autem aliud 
quid praeter id quod praeelegerit uterque Casus inanimatorum et 
irrationalium symptomata sine natura et arte Ita ipsi aiunt Cui 
igitur horum subicimus quae per homines si equidem homo non est 
causa et principium activum Non enim Deo fas est inscribere 
turpes quandoque actus et iniustos neque necessitati non enim 
eorum quae semper similiter habent sunt neque fortunae non 
enim contingentium sed necessariorum quae fortunae dicunt 
neque naturae naturae enim opera animalia et plantae neque 


eventui non enim rari et inopinabiles hominum sunt actus neque 
casui inanimatorum enim dicunt vel irrationalium symptomata 
casus Relinquitur utique ipsum agentem et facientem hominem 
principium esse propriarum operationum et arbitrio liberum 
 Amplius si non ullius est principium actus homo superflue 
habet consiliari Ad quid enim utetur consilio nullius ens dominus 
actus Omne enim consilium actus gratia Quod autem optimum 
et praetiosissimum eorum quae in homine superfluum enuntiare 
inconvenientissimorum utique erit Si igitur consiliatur actus 
gratia consiliatur omne enim consilium actus gratia et propter 
actum 


  
DE HIIS QUAE FIUNT 
 Eorum quae fiunt haec quidem sunt in nobis haec autem 
non in nobis Igitur in nobis quidem sunt quae nos sumus liberi 
arbitrio facere et non facere hoc est omnia quae per nos voluntarie 


aguntur non enim voluntarie  dicerentur agi actu non ente 
in nobis et simpliciter quae sequitur laus vel vituperatio et in 
quibus est conversio et lex Principaliter autem in nobis sunt 
animalia omnia et de quibus consiliamur consilium autem eorum 
quae pariter contingunt est Pariter autem contingens est quod 
et ipsum possumus et oppositum ei facit autem huius electionem 
intellectus noster et hic est principium activum Haec igitur sunt 
quae in nobis quae pariter contingunt puta moveri et non moveri 
impetum facere et non facere appetere necessaria et non appetere 
mentiri et non mentiri dare et non dare laetari in quibus oportet 
et non laetari similiter et in quibus non oportet et quaecumque 
talia in quibus sunt virtutis et malitiae opera Haec enim sumus 
liberi arbitrio facere Eorum autem quae pariter contingunt sunt 
et artes In nobis enim est percipere quamcumque voluerimus 
artem et non percipere 


 Oportet scire quod electio quidem activum semper in nobis 
est actus autem multoties prohibetur secundum quendam modum 
providentiae 


  
PROPTER QUAM CAUSAM LIBERI ARBITRIO FACTI SUMUS 
 Inquimus igitur rationali confestim cointrari liberum 
arbitrium Omne enim generabile et vertibile est Quorum enim 
principium generationis a versione incepit necesse haec vertibilia 
esse Versio autem est non entia ad esse deduci et ex subiecta 
materia aliud quid generari Igitur inanimata quidem et irrationalia 
vertuntur secundum praedictas corporales alterationes rationalia 
vero secundum electionem Rationalis enim hoc quidem est 


contemplativum hoc autem activum Contemplativum quidem 
quod excogitat ut habent entia activum autem quod est consiliativum 
quod determinat actibilibus rectam rationem et vocant 
contemplativum quidem intellectum activum autem rationem 
et contemplativum quidem sapientiam activum autem prudentiam 
Omnis igitur consilians ut in seipso ente electione actibilium 
consiliatur ut quod praeiudicatum est ex consilio eligat et eligens 
agat Si vero hoc ex necessitate exsistit rationali liberum arbitrium 
aut enim non erit rationale aut rationale ens dominus erit actuum 
et liber arbitrio Unde et irrationalia non sunt libera arbitrio 
aguntur enim magis a natura quam agant Ideo non contradicunt 
naturali appetitui sed simul appetunt quid impetum faciunt ad 
actum  Homo autem rationalis ens agit magis naturam quam 
agatur ideo que appetens si equidem velit potestatem habet 
refrenare appetitum vel sequi eum Unde irrationalia quidem 
neque laudantur neque vituperantur homo autem et laudatur et 
vituperatur 


 Oportet scire quoniam angeli rationales entes arbitrio 
liberi existunt et ut creabiles et vertibiles Et ostendit quidem 
diabolus bonus a conditore factus libertate vero arbitrii malitiae 
inventor effectus et quae cum ipso apostaticae virtutes scilicet 
daemones reliqui vero ordines angelorum in bono permanentes 


  
DE HIIS QUAE NON IN NOBIS SUNT 
Eorum autem quae non in nobis haec quidem ex hiis quae 
in nobis habent principia scilicet causas hoc est remunerationes 
actuum nostrorum et in praesenti et in futuro saeculo reliqua 
vero omnia a divina voluntate dependent Nam generatio quidem 
omnium ex Deo corruptio autem propter nostram malitiam 
inducta est ad supplicium et utilitatem Deus enim mortem non 
fecit neque iucundatur in perditione viventium Per hominem 
autem magis mors hoc est per Adae praevaricationem similiter 
autem et reliqua supplicia Reliqua vero omnia Deo reponenda 
Etenim generatio nostra conditricis eius virtutis est et permanentia 


contentivae eius est virtutis et gubernatio et salus provisivae eius 
est virtutis et bonorum aeterna lascivia bonitatis eius custodientibus 
ea quae sunt secundum naturam in quo et creati sumus 
Quia vero quidam contradicunt providentiae dicamus pauca et 
de providentia 


  
 DE PROVIDENTIA 
 Providentia igitur est quae ex Deo ad existentia fit cura 
Et rursus providentia est voluntas Dei propter quam omnia 
quae sunt convenientem ductionem suscipiunt Si autem Dei 
voluntas est providentia omnino necesse est omnia quae providentia 
fiunt secundum rectam rationem et optima et Deo decentissima 
fieri et ut non est melius fieri Necesse est enim eundem esse 
factorem eorum quae sunt et provisorem neque enim decens 
neque consequens alium quidem factorem esse universorum 


alium autem provisorem Ita enim in inbecillitate omnino sunt 
uterque hic quidem faciendi hic autem providendi Deus igitur 
est et factor et provisor sed et factiva eius virtus et contentiva 
et provisiva bona eius voluntas est Omnia enim quaecumque 
voluit Dominus fecit in caelo et in terra et voluntati eius nullus 
resistit Voluit generari omnia et generata sunt vult consistere 
mundum et consistit et omnia quaecumque vult fiunt 
 Quoniam autem providet bene et rectissime intelliget utique 
quis ita Solus Deus bonus est natura et sapiens ut igitur bonus 
providet qui enim non providet non est bonus Etenim et homines 
et irrationalia propriis filiis provident naturaliter et qui non 
providet exprobratur ut autem sapiens optime eorum quae sunt 
curam habet 
 Oportet igitur hiis accedentes omnia admirari omnia laudare 
omnia inperscrutare acceptare quae providentiae sunt opera 
etsi appareant multis iniusta propterea incognoscibilis et incomprehensibilis 
est Dei providentia et cogitationes nostrae et actiones 


et quae futura ei soli cognita Omnia autem dico quae non in nobis 
quae enim in nobis non providentiae sunt sed nostri liberi arbitrii 
  Providentiae autem haec quidem secundum acceptationem 
sunt haec autem secundum concessionem Secundum acceptationem 
quidem quaecumque incontradictorie sunt bona secundum 
concessionem autem concedit enim multoties et iustum cadere 
in calamitatibus ut eam quae in ipso latet virtutem aliis manifestam 
faciat ut in Iob Aliquando concedit inconvenientium 
quid agi ut per operationem estimatam inconvenientem magnum 
quid et mirabile dirigatur ut per crucem salutem hominum 
Secundum alium modum concedit pati sanctum male ut non ex 
recta conscientia excidat vel ex data ei virtute et gratia in superbiam 
incidat ut in Paulo 
 Derelinquitur quis ad tempus in directionem aliorum ut 
quod secundum ipsum intuentes alii erudiantur ut in Lazaro et 


divite Naturaliter enim videntes quosdam patientes contrahimur 
Derelinquitur quis et in alterius gloriam non per proprium vel 
parentum peccatum ut qui a nativitate caecus in gloriam Filii 
hominis Rursus conceditur quis pati in alterius zelum ut gloria 
eius qui passus est magnificata impigra aliis passio fiat spe 
futurae gloriae et desiderio aeternorum bonorum ut in martyribus 
Conceditur quis et in nefariam incidere operationem quandoque 
in directionem alterius deterioris passionis ut puta est quis 
elatus in virtutibus et directionibus eius concedit hunc Deus in 
fornicationem incidere ut ex casu in sensum veniens propriae 
infirmitatis humilietur et procidens confiteatur Domino 
  Oportet autem scire quoniam electio quidem operationum 
in nobis est finis autem bonarum quidem Dei cooperationis 
iuste cooperantis praeeligentibus bonum recta conscientia secundum 


praecognitionem eius malarum autem derelictionis Dei rursus 
secundum praecognitionem eius iuste derelinquentis 
 Derelictionis autem sunt species duae Est enim derelictio 
dispensativa et eruditiva et est derelictio finalis desperativa 
dispensativa quidem et eruditiva quae ad directionem et salutem 
et gloriam patientis fit et ad alterius zelum et imitationem vel 
et ad gloriam Dei finalis autem derelictio quando Deo omnia 
quae ad salutem faciente insensibilis et immedicabilis magis 
autem incurabilis ex proprio proposito permanet homo tunc 
traditur in finalem perditionem ut Iudas Parcat nobis Deus et 
eruat a tali derelictione 
 Oportet autem scire quod multi sunt modi Dei providentiae 
et neque sermone interpretari neque intellectu comprehendi potentes 
 Oportet noscere quod omnes tristes superventiones hiis qui 
cum gratiarum actione suscipiunt ad salutem inducuntur et 
omnino utilitatis fiunt datrices 


 Oportet scire quod Deus antecedenter vult  omnes salvari 
et regno eius potiri Non enim in puniendo plasmavit nos sed ad 
participandum bonitatem eius ut bonus Peccantes autem vult 
puniri ut iustus 
 Dicitur igitur prima quidem antecedens voluntas et acceptatio 
ex ipso existens secunda autem sequens voluntas et 
concessio ex nostra causa Et ipsa duplex haec quidem dispensativa 
et eruditiva ad salutem haec autem desperativa ad 
finalem punitionem ut diximus Haec autem in hiis quae non 
in nobis 
 Eorum autem quae in nobis quae quidem bona antecedenter 
vult et acceptat quae perniciosa autem et vere mala neque 
antecedenter neque consequenter vult concedit autem libero 
arbitrio Quod enim secundum vim fit non rationale neque virtus 
Providet autem Deus omni creaturae et per omnem creationem 
benefaciens et erudiens et per ipsos multoties daemones ut in 
Iob et porcis 




  
DE PRAECOGNITIONE ET PRAEDETERMINATIONE 
 Oportet noscere quod omnia quidem praenoscit  Deus non 
omnia autem praedeterminat Praenoscit enim et quae in nobis 
non praedeterminat autem ea Non enim vult malitiam fieri 
neque compellit virtutem Quare divinae praecognitivae iussionis 
opus est praedeterminatio Praedeterminat autem quae non in 
nobis secundum praecognitionem eius Iam enim secundum praecognitionem 
eius praeiudicavit omnia Deus secundum bonitatem 
et iustitiam eius 
 Oportet autem cognoscere quoniam virtus quidem ex Deo 
data est naturae et ipse est omnis boni principium et causa et 
sine eius cooperatione et auxilio impossibile bonum velle vel 
 facere nos In nobis autem est vel permanere in virtute et sequi 
Deum ad hanc vocantem vel secedere a virtute quod est in malitia 
fieri et sequi diabolum ad hanc vocantem inviolenter Malitia 
enim nihil aliud est nisi recessio boni quemadmodum et tenebrae 


luminis est recessio Manentes igitur in eo quod secundum naturam 
et in virtute sumus declinantes autem ex eo quod secundum 
naturam scilicet ex virtute ad id quod praeter naturam devenimus 
et in malitia sumus 
 Poenitentia est ex eo quod praeter naturam ad quod secundum 
naturam et ex diabolo ad Deum reversio per compunctionem et 
labores 
 Hunc igitur hominem conditor masculum constituit et tribuit 
ei sui ipsius divinam gratiam et in communione eius per hanc 
ipsum fecit Unde et animalium nominationem prophetice ut 
servorum sibi datorum dominative fecit Secundum imaginem 
enim Dei et rationalis et intellectualis et liber arbitrio factus 
decenter terrestrium principatus suscepit a communi universorum 
conditore et dominatore 
 Sciens autem praecognitor Deus quod in transgressione 
fiet et sub corruptione cadet fecit ex ipso feminam auxiliatricem 


ipsi secundum ipsum auxiliatricem autem ad eam quae per gennisin 
id est nativitatem post transgressionem generis ex successione 
consistentiam Prima enim plasmatio genesis id est generatio 
dicitur et non gennisis id est nativitas Genesis quidem dicitur 
quae ex Deo prima plasmatio gennisis autem quae ex condemnatione 
mortis propter transgressionem ex adinvicem successio 
 Hunc posuit in paradiso et intelligibili et  sensibili in sensibili 
enim super terram dietabatur corporaliter animaliter cum 
angelis conversabatur et divinas colebat intelligentias et hiis 
nutriebatur nudus simplicitate et inartificiali vita ad solum 
conditorem per creaturas inducebatur et eius contemplatione 
voluptabatur et laetabatur 
 Quoniam igitur ipsum libera arbitrio voluntate naturaliter 
subornavit dat legem ei non gustare de ligno cognitionis De quo 
ligno sufficienter in eo qui de paradiso sermone secundum demum 
nostram diximus virtutem Hoc mandatum ipsi dat annuncians 


quod si quidem custodiet animae dignitatem rationi victoriam 
tribuens recognoscens eum qui creavit et huius custodiens praeceptum 
aeterna participabit puritate et vivet in aeternum melior 
morte fiens si autem animam subiciet corpori et corporis praehonorabit 
delectabilia proprium honorem ignorans et insipientibus 
assimilabitur iumentis eius qui fecit iugum excutiens et divinum 
eius despiciens praeceptum morti erit obnoxius et corruptioni 
et labori submittetur miseram trahens vitam Non enim erat 
utile inexpertum existentem et inprobatum incorruptione frui 
ut non in superbiam incidat et iudicium diaboli Ille enim propter 
incorruptibile post eum qui ex electione casum eam qui in malo 
inpoenitibilem habuit et invertibilem fixionem sicut rursus et 
angeli post eam quae ex optione virtutis electionem eam quae 
in bono per gratiam intransmutabilem confirmationem 
 Oportebat igitur primum probatum hominem et experientia 
per observationem mandati perfectum ita incorruptionem virtutis 


ferre bravium Medius enim Dei et hyles factus per observationem 
quidem mandati post ereptionem eius quae ad entia naturalis 
habitudinis unitus Deo secundum habitum eam quae circa bonum 
infixionem suscipere intransmutabile futurus erat per 
transgressionem autem ad hylem magis motus et eius causae 
Dei inquio evellens intellectum corruptioni familiaris existere 
et passibilis pro impassibili et mortalis pro immortali fieri et 
concubitus et fluxibilis genniseos id est geniturae indigere et 
desiderio vitae a voluptuosis quidem quasi hanc constituentibus 
possideri ad eos autem qui horum praedicunt privationem intrepide 
inimicari et desiderium quidem ex Deo ad hylem furorem autem 
ex salutis vere inimico transferre ad id quod eiusdem est tribus 
homofylon Invidia igitur diaboli victus est homo non enim 
ferebat invidiosus et oditor bonorum daemon ipse per elationem 


inferius factus nos superioribus potiri Unde et deitatis spe mendax 
muscipula decepit miserum hominem et ad propriam elationis 
altitudinem reducens ad simile infert casus barathrum 


  
 DE DIVINA DISPENSATIONE ET DE EA QUAE 
AD NOS CURA ET NOSTRA SALUTE 
Hac igitur immissione archekaku i e principis mali daemonis 
deceptum hominem et conditoris mandatum non custodientem 
et denudatum gratia et ea quae ad Deum praesentia exutum et 
tectum malitiosae vitae asperitate  haec enim monstrant folia 
fici  et circumamictum morticinitate scilicet mortalitate et 
grossitie carnis  hoc enim mortuarum pellium circumdatio  
et a paradiso secundum iustum Dei iudicium factum exulem 
et morte condemnatum et corruptioni suppositum non despexit 
compatiens Deus qui et esse dedit et bene esse largitus est Sed 
multis prius paedagogice erudivit et ad conversionem vocavit 
timore et tremore aquae diluvio et totius generis paulo minus 


omnimoda destructione et confusione et divisione linguarum 
angelorum praesentia civitatum incendio typicis Dei apparitionibus 
proeliis victoriis victionibus signis et prodigiis variis virtutibus 
lege prophetis per quae quod in studium ducebatur erat 
peccati destructio multipliciter effusi et in servitute redigentis 
hominem et omnem speciem malitiae congerentis vitae et ad 
bene esse hominis reversio quoniam per peccatum mors in 
mundo introivit velut quaedam fera silvestris et immansueta 
humanam devastans vitam Oportebat autem redimere futurum 
impeccabilem esse et non morti per peccatum obnoxium amplius 
autem nervari et renovari naturam et opere paedagogice erudiri 
et doceri virtutis viam a corruptione quidem seducentem ad 
vitam autem introducentem aeternam finis magnum circa ipsum 


clementiae demonstrat pelagus Ipse enim et conditor et Dominus 
eam quae proprio plasmate recipit luctationem et opere magister 
fit Et quoniam deitatis spe inimicus decipit hominem carnis 
problemate id est praemissione decipitur et monstratur simul 
bonitas et sapientia et iustitia et potentia Dei Nam bonitas quidem 
quoniam non despexit proprii plasmatis infirmitatem sed viscera 
eius commota sunt in ipso cadente et manum porrexit iustitia 
quoniam homine victo non alium facit vincere tyrannum neque 
vi eripit ex morte hominem sed quem quondam per peccatum 
in servitutem redegit mors hunc bonus et iustus victorem rursus 
fecit et simili simile resalvavit quod aporon id est difficile erat 
sapientia vero quoniam invenit difficilis solutionem valde decentissimam 
Beneplacito enim Dei et Patris unigenitus Filius et 
Verbum Dei et Deus qui erat in sinu Patris qui consubstantialis 
Patri et Sancto Spiritui qui ante saecula qui sine principio qui 


in principio erat et qui apud Deum et Patrem erat et Deus erat 
inclinans caelos descendit id est nonhumiliatam ipsius altitudinem 
humilians non humiliante condescendit sui ipsius servis condescensione 
et inenarrabili et incomprehensibili  hoc enim monstrat 
descensio  et Deus ens perfectus homo perfectus fit 
et perficitur omnium novorum novissimum quod solum novum 
sub sole per quod infinita Dei ostenditur virtus Quid enim maius 
quam fieri Deum hominem Et Verbum caro invertibiliter factum 
est ex Spiritu Sancto et Maria sancta semper virgine et Dei genitrice 
Et mediator Dei et hominum existit qui solus clemens 
non ex voluntate vel concupiscentia vel contactu viri vel generatione 
voluptuosa incontaminata matrice virginis conceptus 
sed ex Spiritu Sancto et prima Adae generatione et fit obediens 
Patri ea quae secundum nos et ex nobis assumptione nostram 


inobedientiam sanans et hypogrammos id est subscriptio nobis 
obedientiae fiens qua sine non est salute potiri 


  
DE MODO CONCEPTIONIS DEI VERBI ET DIVINA EIUS 
INCARNATIONE 
 Angelus enim Domini missus est ad sanctam Virginem ex 
davidica tribu deductam Manifestum enim quod ex tribu Iuda 
ortus est Dominus ex qua tribu nullus attendebat altari ut et 
divus dixit Apostolus de quo post dicemus certius Cui evangelizans 
dixit Ave gratia plena Dominus te cum Haec autem in 
sermone turbata est et inquit ad ipsam angelus Ne timeas Maria 
invenisti enim gratiam apud Deum et paries filium et vocabis 
nomen eius Iesum ipse enim salvabit populum eius a peccatis eius 
Unde hoc nomen Iesus Salvator interpretatur Ipsa vero diaporusis 
id est admirante qualiter erit mihi hoc quia virum non cognosco 
rursus inquit ad ipsam angelus Spiritus Sanctus superveniet 


super te et virtus Altissimi superumbrabit tibi ideo et 
quod nascetur sanctum vocabitur Filius Dei Haec autem ad 
ipsum Ecce ancilla Domini fiat mihi secundum verbum tuum 
 Post assensum igitur semper Virginis Spiritus Sanctus 
supervenit super ipsam secundum Domini sermonem quem dixit 
angelus purgans ipsam et virtutem susceptivam deitatis Verbi 
tribuens simul autem et generativam Et tunc superumbravit 
super ipsam Dei altissimi enhypostatos id est hypostasim habens 
sapientia et virtus qui Filius Dei qui Patri homousios id est 
consubstantialis velut divinum sporos id est semen et confixit 
sibi ipsi ex castis et purissimis sanguinibus carnem animatam 
anima rationali et intellectuali primitias nostrae massae non 
spermaticos id est seminaliter sed conditive per Spiritum Sanctum 
non hiis quae secundum parum additamentis expleta forma 


sed sub unum perfecta ipsum quod Dei Verbum existens carni 
hypostasis Non enim prohypostati id est praeexistenti secundum 
seipsam carni unitus est Deus Verbum sed inhabitans in utero 
sanctae Virginis incircumscripte in eius hypostasi ex castis semper 
Virginis sanguinibus carnem animatam anima rationali et intellectuali 
substituit primitias assumens humanae massae ipsum 
Verbum factum carni hypostasis Quare simul caro simul Dei 
Verbi caro simul caro animata rationalis et intellectualis Ideo 
non hominem deificatum dicimus sed Deum humanatum Ens 
enim natura perfectus Deus factus est natura perfectus homo 
idem ipse non vertens naturam neque fantasas id est imaginans 
dispensationem sed assumptae ex semper Virgine et rationabiliter 
et intellectualiter animatae carni et in ipso esse sortitae unitus 
secundum hypostasim inconfuse et inalterate et indivise non 


transmutans deitatis eius naturam in carnis substantiam neque 
nimirum substantiam carnis eius in naturam eius deitatis neque 
ex divina eius natura et ea quam assumpsit humana natura unam 
naturam perficiens compositam 


  
DE DUABUS NATURIS 
 Inconvertibiliter enim et inalterabiliter unitae sunt ad invicem 
duae naturae neque divina natura excedente a propria 
simplicitate neque utique versa humana in deitatis naturam in 
non existentiam incedente neque utique ex duabus una facta 
composita natura Composita enim natura neutri earum ex quibus 
composita est naturis homousios id est consubstantialis existere 
potest ex aliis perficiens aliud puta corpus quod ex quatuor 
elementis compositum est neque igni dicitur homousion id est 
consubstantiale neque ignis dicitur neque aer nominatur neque 
aqua neque terra neque autem alicui horum est homousion id 
est consubstantiale Si igitur secundum haereticos unius compositae 


naturae Christus post unionem exstitit ex simplici natura 
versus est in compositam et neque Patri simplicis existenti 
naturae est homousios id est consubstantialis neque matri 
Non enim ex deitate  et humanitate ipsa composita est neque 
utique in deitate est et humanitate neque Deus nominabitur 
neque homo sed Christus solum et erit hoc nomen Christus non 
hypostaseos id est personae eius nomen sed unius secundum 
ipsos naturae 
 Nos autem neque unius compositae naturae Christum 
nominamus neque ex aliis aliud quemadmodum ex anima et 
corpore hominem vel ut ex quatuor elementis corpus sed ex aliis 
eadem Nam ex deitate quidem et humanitate Deum perfectum 
et hominem perfectum eundem esse et dici et ex duabus et in 
duabus naturis confitemur Hoc autem nomen Christus hypostaseos 
id est personae dicimus non monotropos id est unimode 
dictum sed duarum naturarum existens significativum Ipse enim 
seipsum unxit ungens quidem ut Deus corpus deitate eius unctus 
autem ut homo ipse enim est hoc et illud Unctio autem deitas 


humanitatis Si enim unius naturae compositae ens Christus homousios 
id est consubstantialis est Patri erit et Pater compositus 
et carni homousios id est consubstantialis quod inconveniens 
et omni blasphemia repletum 
 Qualiter autem et una natura contrariarum substantialium 
differentiarum susceptiva fiet Qualiter enim possibile eandem 
naturam secundum idem creabilem esse et increabilem mortalem 
et immortalem circumscriptibilem et incircumscriptibilem 
 Si autem et unius dicentes Christum naturae simplicem 
hanc dicent aut nudum Deum ipsum confitebuntur et fantasiam 
inducunt non humanationem aut nudum hominem secundum 
Nestorium Et ubi quod perfectum in deitate et in humanitate 
perfectum Quando autem et duarum susceptivum Christum 
dicent naturarum unius compositae naturae ipsum post unitionem 
dicentes Quoniam enim unius Christus naturae ante unitionem 
omni utique manifestum 


 Sed hoc est quod facit haereticis errorem quod idem dicunt 
naturam et hypostasim Quia autem unam hominum naturam 
inquimus sciendum quod non inspicientes in eam quae animae et 
corporis rationem hoc dicimus Impossibile enim unius naturae 
dicere animam et corpus ad invicem comparata Sed quia plurimae 
hypostases id est personae hominum sunt omnes autem eandem 
suscipiunt rationem naturae  omnes enim ex anima sunt compositi 
et corpore et omnes naturam animae participant et substantiam 
corporis possident  communem speciem plurimarum 
et diversarum hypostaseon id est personarum unam naturam 
inquimus unaquaque scilicet hypostaseos id est persona duas 
naturas habente et in duabus perfecta naturis animae dico et 
corporis 
  In Domino autem nostro Iesu Christo non est communem 
speciem suscipere Neque enim generatus est neque est neque 
unquam generabitur alius Christus ex deitate et humanitate in 
deitate et humanitate Deus perfectus idem et homo perfectus 
Hinc non est dicere unam naturam in Domino nostro Iesu Christo 


Ideo utique ex duabus naturis perfectis et divina et humana 
inquimus generatam esse unitionem non secundum phyrmon 
id est commassationem vel confusionem vel anakrasin id est 
concretionem ut theilatos id est a Deo remotus dixit Dioscorus 
et Severus et horum contaminatus cetus neque secundum prosopikin 
id est personalem vel schetikin id est habitudinalem 
vel kat axian id est secundum dignitatem vel tautobulian id 
est eandem consiliationem vel homotimian id est coaequalitatem 
honoris vel homonymian id est aequivocationem vel eudokian 
id est acceptationem ut Dei inimicus dixit Nestorius et Diodorus 
et ho Mopsuestias Theodorus et horum daemoniaca conniventia 
sed secundum compositionem scilicet secundum hypostasim 
invertibiliter et inconfusibiliter et inalterabiliter et indivisibiliter 
et inevulsibiliter et in duabus naturis perfecte se habentibus 
unam hypostasim confitemur Filii Dei et incarnatam eandem 
hypostasim dicentes deitatis et humanitatis eius et has duas naturas 
confitentes servari in ipso post unitionem non segregatim 


et secundum partem ponentes unamquamque sed unitas invicem 
in una composita hypostasi Substantialem enim inquimus unitionem 
scilicet veram et non secundum phantasiam id est imaginationem 
Substantialem autem non ut duabus naturis perficientibus 
unam compositam naturam sed unitis invicem secundum 
veritatem in unam hypostasim compositam Filii Dei et 
servari earum substantialem differentiam determinamus Creabile 
mansit creabile et increabile increabile et mortale mansit mortale 
et immortale immortale et circumscriptibile circumscriptibile 
et incircumscriptibile incircumscriptibile visibile visibile et 
invisibile invisibile Et hoc quidem refulget miraculis hoc autem 
conviciis subiectum est 
 Propria sibi facit humana Verbum ipsius enim sunt quae 
sanctae eius carnis sunt et tradit carni sua propria secundum 
retributionis modum propter eam quae ad invicem partium 
circumincessionem et eam quae secundum hypostasim unitionem 


Et quoniam unus erat et idem qui et divina et humana agebat in 
alterutra forma cum alterutrius communione ideo utique et 
Dominus gloriae crucifixus esse dicitur et nimirum divina eius 
non patiente natura et Filius hominis ante passionem in caelo 
esse in confessione ductus est ut ipse Dominus dixit Unus enim 
erat et idem Dominus gloriae qui natura et veritate Filius 
hominis scilicet homo genitus et eius et miracula et passiones 
cognoscimus et si secundum aliud mirificabat et secundum aliud 
passiones ipse sustinebat Scimus enim quemadmodum unam eius 
hypostasim ita et naturarum substantialem differentiam servari 
Qualiter autem servabitur differentia non servatis hiis quae 
differentiam habent ad invicem Differentia enim differentium 
est differentia Igitur ratione quidem qua differunt ab invicem 
naturae Christi id est ratione substantiae inquimus copulari 
ipsum extremis secundum quidem deitatem et Patri et Spiritui 
secundum autem humanitatem et matri et nobis Consubstantialis 
est enim idem secundum quidem deitatem Patri et Spiritui secundum 
humanitatem autem et matri et omnibus hominibus Qua 


autem ratione copulantur naturae eius differre ipsum inquimus et a 
Patre et Spiritu et matre et reliquis hominibus copulantur enim 
naturae eius hypostasi id est persona unam hypostasim compositam 
habentes secundum quam differunt et a Patre et Spiritu 
et matre et nobis 


  
 DE MODO RETRIBUTIONIS 
 Igitur quoniam quidem aliud est substantia aliud hypostasis 
multoties diximus et quoniam substantia quidem communem et 
circumplectivam speciem homoidon id est earum quae unum 
sunt specie hypostaseon id est personarum significat utputa 
Deus homo hypostasis autem atomon id est individuum demonstrat 
scilicet Patrem Filium Spiritum Sanctum Petrum Paulum 
Sciendum igitur quod deitatis quidem et humanitatis nomen 
substantiarum scilicet aut naturarum est repraesentativum Deus 
autem et homo et de natura ordinatur quando dicimus Deus est 


incomprehensibilis substantia vel quoniam unus est Deus accipitur 
autem et de hypostasibus ut particulariori suscipiente universalioris 
nomen ut quando inquit Scriptura Propterea unxit 
te Deus Deus tuus ecce enim Patrem et Filium manifestavit 
et ut quando dicit Homo quidam erat in terra Ausitide Iob 
enim solum manifestavit 
 In Domino igitur nostro Iesu Christo quia duas quidem 
naturas cognoscimus unam autem hypostasim ex utrisque compositam 
quando quidem naturas respicimus divinitatem et 
humanitatem vocamus quando autem eam quae ex naturis compositam 
hypostasim quandoque quidem ex utroque Christum 
nominamus et Deum et hominem secundum idem et Deum 
incarnatum quandoque autem ex una partium Deum solum et 
Filium Dei et hominem solum et Filium hominis et quandoque 
quidem ex excelsis solum quandoque autem ex humilibus solum 
Unus enim est qui et illud et hoc similiter existit hoc quidem ens 
semper anetios id est incausaliter ex Patre hoc autem factus 
postea propter philantropian id est amorem hominum 


 Igitur divinitatem quidem dicentes non nominamus de ea 
humanitatis idiomata Non enim dicimus divinitatem passibilem 
vel creabilem Neque autem de carne scilicet humanitate praedicamus 
deitatis idiomata Non enim dicimus carnem scilicet humanitatem 
increabilem In hypostasi autem etsi ex utroque etsi ex 
una partium hanc nominamus utrarumque naturarum idiomata 
ipsi imponimus Etenim Christus qui est quod utrumque et Deus 
et homo dicitur et creabilis et increabilis et passibilis et impassibilis 
et quando ex una partium Deus nominatur et Filius Dei suscipit 
ea quae coexistentis naturae idiomata scilicet carnis Deus passibilis 
nominatus et Dominus gloriae crucifixus non secundum 
quod Deus sed secundum quod homo idem ipse et quando homo 
et Filius hominis nominatur suscipit ea quae divina substantiae 
idiomata et gloriationes puer proenios id est ante saecula et 
homo anarchos id est sine principio non secundum quod puer 
et homo sed secundum quod Deus existens proenios id est ante 


saecula factus est in ultimis puer Et hic est modus retributionis 
alterutra natura retribuente alteri quae propria propter hypostaseos 
id est personae identitatem et eam quae ad invicem circumincessionem 
Secundum hoc possumus dicere de Christo 
Hic Deus noster et super terram visus est et Homo hic increabilis 
est et impassibilis et incircumscriptibilis 


  
DE NUMERO NATURARUM 
Quemadmodum autem in deitate unam naturam confitemur 
tres autem hypostases id est personas secundum veritatem entes 
infimus et omnia quidem naturalia et substantialia simplicia 
infimus differentiam autem hypostaseon id est personarum in 
solis tribus proprietatibus anetio id est incausali et paternali 
et etiati id est causali et filiali et causali et processibili recognoscimus 
insecessibiles autem ipsas et indistabiles invicem et unitas 
et in invicem inconfusibiliter circumincedentes percipimus et unitas 


quidem inconfusibiliter tres enim sunt etsi unitae sunt divisas 
autem indistanter  etsi enim unaquaeque secundum seipsam 
subsistit scilicet perfecta est hypostasis et propriam proprietatem 
scilicet existentiae modum diversum possidet sed unitae sunt et 
substantia et naturalibus idiomatibus et in non distando neque 
in secedendo a paternali hypostasi et unus Deus et sunt et dicuntur 
 eodem modo et in divina et ineffabili et omnem intellectum 
et comprehensionem superexcedente dispensatione unius sanctae 
trinitatis Dei Verbi et Domini nostri Iesu Christi duas quidem 
naturas confitemur et divinam et humanam convenientes invicem 
et secundum hypostasim unitas unam autem hypostasim 
ex duabus naturis perfectam compositam servari autem dicimus 
duas naturas et post unionem in una composita hypostasi scilicet 
in uno Christo et secundum veritatem ipsas esse et ea quae harum 
sunt naturalia idiomata id est proprietates unitas nimirum 
inconfusibiliter et indivisibiliter et differentes et numeratas Et 
quemadmodum tres hypostases sanctae trinitatis inconfusibiliter 


unitae sunt et indistanter divisae et numerantur et numerus 
divisionem vel distantiam vel alienationem vel incisionem in 
ipsis non operatur unum enim Deum cognoscimus Patrem et 
Filium et Spiritum Sanctum eodem modo et Christi naturae 
etsi unitae sunt sed inconfusibiliter unitae sunt etsi in invicem 
circumincedunt sed eam quae ad invicem et versionem et transmutationem 
non suscipiunt Custodit enim alterutra sui ipsius 
naturalem proprietatem intransmutabilem Ideo que et numerantur 
et numerus non introducit divisionem Unus enim est Christus in 
deitate et humanitate perfectus numerus enim non divisionis 
vel unitionis causa aptus natus est esse sed quantitatis numeratorum 
significativus sive unitorum sive divisorum unitorum 
quidem quoniam quinquaginta lapides habet murus divisorum 
autem quoniam quinquaginta lapides iacent in campo hoc et 
unitorum quidem quoniam duae naturae sunt in carbone ignis 
dico et ligni divisorum autem quoniam natura ignis alia est et 
ligni alia alio modo uniente et dividente ea et non numero Quemadmodum 
igitur impossibile tres hypostases deitatis etsi unitae 
sunt invicem unam hypostasim dicere propterea ut non confusionem 


et destructionem hypostaseon differentiae operemur 
ita et duas naturas Christi quae secundum hypostasim unitae 
sunt impossibile unam naturam dicere ut non destructionem et 
confusionem et inexistentiam earum differentiae operemur 


  
QUONIAM OMNIS DIVINA NATURA IN UNA SUI HYPOSTASEON 
ID EST PERSONARUM UNITA EST OMNI HUMANAE 
NATURAE ET NON PARS PARTI 
 Communia et universalia praedicantur de subiectis sibi ipsis 
particularibus Commune igitur substantia
 Particulare autem non quoniam partem 
naturae habet sed particulare numero ut atomum id est 
individuum numero enim et non natura differre dicuntur hypostases 
Praedicatur autem substantia hypostaseos id est de persona 
quia unaquaque homoidon hypostaseon id est earum quae 
sub eadem specie personarum perfecta substantia est Ideo neque 


differunt ab invicem hypostases secundum substantiam sed 
secundum accidentia quae sunt characteristica id est designativa 
idiomata characteristica vero hypostaseos et non naturae etenim 
hypostasim determinant substantiam cum accidentibus Quare 
quod commune cum proprietatibus habet hypostasis id est persona 
 Substantia autem secundum seipsam non subsistit sed 
in hypostasibus contemplatur Patiente igitur una hypostasi 
omnis substantia passibilis existens secundum quam haec hypostasis 
 passa esse dicitur in una suarum hypostaseon 
non tamen demum necesse et omnis homoides hypostases compati 
patienti hypostasi 
 Ita igitur confitemur deitatis naturam omnem perfecte esse 
in unaquaque suarum hypostaseon id est personarum omnem 
in Patre omnem in Filio omnem in Spiritu Sancto ideo que perfectus 
Deus Pater perfectus Deus Filius perfectus Deus Spiritus 
Sanctus Ita et in humanatione unius sanctae trinitatis Dei Verbi 
aimus omnem et perfectam naturam deitatis in una eius hypostaseon 
id est personarum unitam esse humanae naturae et non 


partem parti Ait denique divus Apostolus Quoniam in ipso 
habitat omnis plenitudo deitatis corporaliter hoc est in carne 
eius et huius discipulus deiferens et in divinis magnus Dionysius 
quoniam totaliter nobis in una sui ipsius communicavit hypostaseon 
id est personarum Non tamen dicere cogemur omnes 
hypostases sanctae deitatis scilicet tres omnibus humanitatis 
hypostasibus secundum hypostasim unitas esse secundum nullam 
enim communicavit rationem Pater et Spiritus Sanctus incarnationi 
Dei Verbi nisi secundum acceptationem et voluntatem Omni 
autem humanae naturae aimus unitam esse omnem deitatis substantiam 
In nullo enim eorum quae plantavit in nostra natura 
Deus Verbum primitus plasmans nos defecit sed omnia assumpsit 
corpus animam intellectualem et rationalem et horum idiomata 
Quod enim unius horum imparticeps animal non homo Totum 
enim totus assumpsit me et totus toti unitus est ut toti mihi 
salutem gratifice Quod enim inassumptum incurabile 


 Unitum igitur est carni per medium intellectum Verbum 
Dei mediante Dei puritate et carnis grossitie higemonikon enim 
id est dux principalis quidem et animae et carnis intellectus 
intellectus autem quod animae purissimum sed et intellectus Deus 
et quando quidem conceditur a meliori propriam intellectus 
Christi higemonian id est principalitatem demonstrat Vincitur 
autem a meliori et sequitur id et haec agit quae divina vult voluntas 
 Regio intellectus factus est deitatis unitae ipsi secundum 
hypostasim sicut videlicet et caro non cohabitator ut haereticorum 
scelerosa errat opinio dicens non enim utique medimneon 
id est modium capiet dimedimnon id est duo modia corporaliter 
ayla id est immaterialia iudicans Qualiter autem Deus 
perfectus et homo perfectus et homousios et Patri et nobis Christus 
dicetur  si pars divinae naturae parti humanae in ipso unita est 


 Dicimus autem naturam nostram resurrexisse a mortuis et 
ascendisse ad caelos et sedere a dextris Patris non secundum quod 
omnes hominum hypostases resurrexerint et sederint a dextris 
Patris sed omnis natura in Christi hypostasi Ait denique divus 
Apostolus Consurgere et consedere nos fecit in Christo 
 Et hoc autem aimus quoniam ex communibus substantiis 
unitio generata est Omnis enim substantia communis est omnium 
quae ab ipsa continentur hypostaseon et non est invenire particularem 
et propriam naturam scilicet substantiam quia necesse 
easdem hypostases et homousius id est consubstantiales et 
heterousius id est alterius substantiae dicere et sanctam trinitatem 
et homousion et heterousion id est consubstantialem et 
alterius substantiae secundum deitatem dicere Eadem igitur 
natura in unaquaque hypostaseon id est personarum consideratur 
Et quando dicimus naturam Verbi incarnatam esse secundum 
beatos et Athanasium et Cyrillum deitatem dicimus unitam 


esse carni Ideo non possumus dicere natura Verbi passa est 
non enim passa est deitas in ipso Dicimus autem humanam naturam 
passam esse in Christo non tamen omnes hypostases id 
est personas hominum ostendentes et humana natura passum 
esse confitemur Christum Quare naturam Verbi dicentes ipsum 
Verbum significamus Verbum autem et quod commune substantiae 
habet et quod proprium hypostaseos id est personae 


  
DE UNA DEI VERBI COMPOSITA HYPOSTASI 
 Praeesse quidem intemporaliter et aeternaliter aimus divinam 
Verbi hypostasim simplicem et incompositam increabilem et 
incorpoream invisibilem intactibilem incircumscriptibilem omnia 
habentem quaecumque habet Pater ut ei homousion id est consubstantialem 
generationis modo et habitudine a paternali hypostasi 
differentem perfecte habentem numquam a paternali secedentem 
hypostasi in ultimis autem diebus a paternalibus sinibus non 
desistens Verbum incircumscriptibiliter inhabitasse in utero 


sanctae Virginis asporos id est inseminabiliter et incomprehensibiliter 
ut scivit ipse et in ipsa proeonio id est praeaeterna 
 eius hypostasi substituisse sibi ipsi carnem ex sancta Virgine 
 In omnibus igitur et super omnia erat et in utero existens 
sanctae Dei Genitricis sed in ipsa actu incarnationis Incarnatus 
est igitur ex ipsa assumens primitias nostrae massae carnem 
animatam anima et rationali et intellectuali ut ipsa existeret 
carni hypostasis quae Dei Verbi hypostasis et composita generatur 
quae prius simplex erat Verbi hypostasis composita vero ex 
duabus perfectis naturis et deitate et humanitate et ferat ipsa 
divinae Dei Verbi filiationis characteristicum et determinativum 
idioma secundum quod divisa sunt a Patre et Spiritu ea quae 
carnis characteristica et determinativa idiomata secundum quae 
differt et a matre et reliquis hominibus ferat autem et divinae 
naturae idiomata secundum quae unitus est Patri et Sancto 
Spiritui et humanae naturae cognitiones secundum quas unitus 
est et matri et nobis Adhuc autem differt et a Patre et Spiritu 


et matre et nobis existendo et Deum simul et hominem eundem 
Hoc enim Christi hypostaseos id est personae maxime proprium 
idioma cognoscimus 
 Quapropter confitemur ipsum unum Filium Dei et post 
inhumanationem et Filium hominis eundem unum Christum 
unum Dominum solum unigenitum Filium et Verbum Dei Iesum 
Dominum nostrum Duas enim generationes venerantes unam 
quae ex Patre proeonion id est praeaeternam super causam et 
rationem et tempus et naturam et unam quae in ultimis propter 
nos et secundum nos et super nos propter nos quoniam propter 
nostram salutem secundum nos quoniam natus homo ex muliere 
et tempore conceptionis super nos quoniam non ex semine sed 
ex Sancto Spiritu et sancta Virgine supra legem conceptionis 
Non Deum solum ipsum  praedicantes nudum ab ea quae secundum 
nos humanitate neque utique hominem solum denudantes 
ipsum deitate non alium et alium sed unum et eundem simul et 
Deum et hominem Deum perfectum et hominem perfectum 
totum Deum et totum hominem eundem totum Deum et cum 
carne eius et totum hominem et cum superdivina eius deitate 
Per hoc autem quod dicimus perfectum Deum et hominem plenitudinem 


et indeficientiam manifestantes naturarum per hoc 
autem quod dicimus totum Deum et totum hominem monadikon 
id est singularitatem et insecabilitatem monstrantes hypostaseos 
id est personae 
 Et unam naturam Dei Verbi incarnatam confitemur per hoc 
quod dicimus incarnatam carnis substantiam significantes secundum 
beatum Cyrillum Et incarnatum igitur est Verbum et 
a propria immaterialitate non excessit et totum incarnatum est 
et totum est incircumscriptum Minoratur corporaliter et contrahitur 
et divine est incircumscriptum non coextensa carne eius cum 
incircumscripta eius divinitate 
 Igitur totus quidem est Deus perfectus non totum autem Deus 
non enim solum est Deus sed et homo Et totus homo perfectus non 
totum autem homo non solum enim homo sed et Deus Nam totum 
quidem naturae est representativum totus autem hypostaseos 
quemadmodum aliud quidem naturae alius autem hypostaseos 
 Sciendum autem quod etsi circumincedere in invicem Domini 
naturas aimus sed scimus quod ex divina natura circumincessio 


generata est Nam ipsa quidem per omnia pertransit quemadmodum 
vult et circumincedit per ipsam autem nihil Et ipsa 
quidem ex propriis gloriationibus carni tradit manens ipsa impassibilis 
et carnis passionum imparticeps Si enim sol nobis 
proprias actiones tradens manet nostrorum expers quanto magis 
solis et factor et Dominus 


  
AD DICENTES SUB CONTINUA QUANTITATE REDUCUNTUR 
DOMINI NATURAE VEL SUB DISCRETA 
 Si autem quis interrogans Domini naturae  sub continua 
quantitate reducuntur vel sub discreta dicimus quod Domini 
naturae neque unum corpus sunt neque una superficies neque una 
linea non locus non tempus ut sub continua reducantur quantitate 
Haec enim sunt quae continue numerantur 
 Sciendum autem quod numerus eorum quae differunt est 
et impossibile numerari ea quae secundum nihil differunt secundum 
id autem quod differunt secundum hoc et numerantur 


utputa Petrus et Paulus secundum id quidem quod uniti sunt 
non numerantur ratione enim substantiae uniti duae naturae 
non possunt dici secundum hypostasim autem differentes duae 
hypostases id est personae dicuntur Quare numerus eorum 
quae differunt est et quo modo differunt quae differunt hoc modo 
et numerantur 
 Unitae sunt quidem Christi naturae inconfuse secundum 
hypostasim divisae autem indivisibiliter ratione et modo differentiae 
unitae sunt autem secundum hypostasim Et quo quidem 
modo unitae sunt non numerantur non enim secundum hypostasim 
duas aimus naturas Christi quo autem modo indivisibiliter 
divisae sunt numerantur Duae enim sunt naturae Christi ratione 
et modo differentiae Unitae autem secundum hypostasim et 
eam quae in invicem circumincessionem habentes inconfuse unitae 
sunt propriam unaquaeque naturalem differentiam custodiens 
Modo igitur differentiae et solo numeratae sub discreta quantitate 
reducentur 
 Unus igitur est Christus Deus perfectus et homo perfectus 
quem adoramus cum Patre et Spiritu una adoratione cum incontaminata 


carne eius non inadorabilem carnem dicentes adoratur 
enim in una Verbi hypostasi quae eius hypostasi generata 
est non creaturae venerationem praebentes non enim ut nudam 
carnem adoramus sed unitam deitati et ut in unam personam et 
unam hypostasim Dei Verbi duabus ipsius reductis naturis Timeo 
carbonem tangere propter ligno copulatum ignem Adoro Christi 
synamphoteron id est simul utrumque propter carni unitam 
deitatem Non enim quartam  interpono personam in trinitate 
absit sed unam personam confiteor Dei Verbi et carnis eius 
Trinitas enim mansit trinitas et post Verbi incarnationem 


  
AD ID SI NON EST NATURA ANHYPOSTATOS 
ID EST IN NON INDIVIDUO OBVIATIO 
Etsi enim non est natura anhypostatos id est in non individuo 
vel  substantia aprosopos id est impersonalis  in hypostasibus 
enim et personis et substantia et natura consideratur  sed non 


necesse eas quae ad invicem unitae sunt naturas secundum 
hypostasim unamquamque propriam possidere hypostasim possunt 
enim in unam concurrentes hypostasim neque anhypostatoi 
id est in non individuo esse neque propriam unamquamque 
habere hypostasim sed unam et eandem utrasque Eadem enim 
Verbi hypostasis utrarumque naturarum hypostasis existens 
neque anhypostaton id est in non individuo earum unam esse 
concedit neque utique heterohypostatus id est alterius hypostaseos 
ab invicem esse permittit neque quandoque quidem huius 
quandoque autem illius sed semper utrarumque indivisibiliter et 
inseparabiliter existit hypostasis non secta et divisa et partem 
quidem sui ipsius huic partem autem huic distribuens sed omnis 
huius et omnis illius impartibiliter et holoscheros id est totaliter 
existens Non enim idiosystatos id est separabiliter substitura 
est Dei Verbi caro neque altera hypostasis generata est praeter 
Dei Verbi hypostasim sed in ipsa subsistens enhypostatos id est 


in individuo magis et non secundum seipsam idiosystatos id est 
separate consistens hypostasis facta est Ideo neque anhypostatos 
id est in non individuo est neque alteram in trinitate infert 
hypostasim 


  
DE TRISAGIO ID EST TER SANCTO 
 Hinc et eam quae in trisagio  ab insano Petro Cnapheo 
facta est adiectionem blasphemam determinamus ut quartam 
inducentem personam et in parte ponentem Dei Filium Patris 
enhypostaton virtutem et in parte eum qui crucifixus est ut alium 
existentem praeter fortem vel passibilem sanctam trinitatem 
glorificantem et crucifigentem cum Filio Patrem et Spiritum 
Sanctum Auferamus hanc blasphemam et interscriptam fabulam 


Nos enim sanctus Deus de Patre assumimus non ipsi soli deitatis 
determinantes nomen sed et Filium Deum scientes et Spiritum 
Sanctum et sanctus fortis de Filio ponimus non exspoliantes 
virtute Patrem et Spiritum Sanctum et sanctus immortalis 
de Spiritu Sancto ordinamus non extra immortalitatem ponentes 
Patrem et Filium sed in unaquaque hypostaseon id est personarum 
omnes has theonymias id est Dei nominationes simpliciter 
et absolute excipientes et divum Apostolum imitantes aientem 
Nobis autem unus Deus Pater ex quo omnia et nos ex ipso et 
unus Dominus Iesus Christus per quem omnia et nos per ipsum 
sed et theologum Gregorium ita alicubi dicentem Nobis 
autem unus Deus Pater ex quo omnia et unus Dominus Iesus 
Christus per quem omnia et unus Spiritus Sanctus in quo omnia 
hoc id est ex quo et per quem et in quo non naturas incidentibus 
neque enim metepipton id est transportarent praepositiones 
hae vel ordines nominum sed characterizantibus unius et inconfusae 


naturae proprietates Et hoc manifestum est ex hoc quod in 
unum coniunguntur rursus si ab aliquo non perfunctorie illa 
legantur apud Apostolum hoc scilicet ex ipso et per ipsum 
omnia ipsi gloria in saecula Amen 
 Quoniam enim non ad Filium solum dictum est hoc trisagion 
sed ad sanctam trinitatem testis divus et sacer Athanasius et 
Basilius et Gregorius et omnis sanctorum patrum chorus 
quia per trinam sanctitatem tres supersubstantialis deitatis 
hypostases sancta seraphim nobis demonstrant Per unam vero 
dominationem unam thearchicae trinitatis substantiam et imperium 
notam faciunt Ait enim theologus Gregorius Igitur 
ita quidem sancta sanctorum quae et seraphim convelantur et 
glorificantur tribus sanctificationibus in unam coexistunt dominationem 
et deitatem Quod et ab alio quodam eorum qui ante 
nos philosophice dictum est et optime et altissime 


 Aiunt igitur qui ecclesiasticam historiam construxerunt 
quod litanias faciente eo qui in Constantinopoli populo propter 
quasdam theilatus id est divinas minas sub Proclo archiepiscopo 
factas raptum esse puerum populi et ita edoctum esse ab angelico 
quodam magisterio trisagion hymnum Sanctus Deus sanctus 
fortis sanctus immortalis miserere nobis et rursus reverso puero et 
doctum annuntiante cantasse hymnum ita omnem multitudinem 
et ita confestim quievisse minas Sed et in sancta et magna et 
universali quarta synodo eam quae in Chalcedonia aio ita cantatus 
esse trisagios hymnus traditus est Sic enim in actis eiusdem 
sanctae synodi refertur Risus igitur vere et ludibrium est per 
angelos edoctam et inductionis cessatione creditam et tantorum 
sanctorum patrum synodo firmatam et corroboratam et prius a 
seraphim cantatam trisagion oidin id est ter sanctum canticum 
ut trishypostatae deitatis demonstrativam Cnaphei velut conculcari 
irrationabili opinione et quasi emendari ut seraphim 


superexcedentis Sed o de procacitate ut non dicam de amentia 
Nos autem ita aimus etsi daemones rescinduntur Sanctus Deus 
sanctus fortis sanctus immortalis miserere nobis 


  
DE EA QUAE IN SPECIE ET IN ATOMO CONSIDERATUR 
NATURA ET DIFFERENTIA UNIONIS ET INCARNATIONIS 
ET QUALITER SUSCIPIENDUM 
UNAM DEI VERBI NATURAM INCARNATAM 
 Natura vel nuda contemplatione cogitatur secundum  
seipsam enim non subsistit vel communiter in omnibus homoidesi 
id est eiusdem speciei hypostasibus has copulans et dicitur in 
specie considerata natura vel totaliter eadem in assumptione 
accidentium in una hypostasi et dicitur in atomo considerata 
natura Deus igitur Verbum incarnatus neque eam quae nuda 
contemplatione cogitatur naturam assumpsit non enim incarnatio 


hoc sed deceptio et fictio incarnationis neque eam quae in specie 
consideratur non enim omnes hypostases assumpsit sed eam 
quae in atomo quae eadem est in specie primitias enim assumpsit 
nostrae massae non secundum seipsam iam subsistentem et atomum 
existentem prius et ita ab ipso assumptam sed in ipsa sui ipsius 
hypostasi existentem Ipsa enim quae hypostasis Dei Verbi generata 
est carni hypostasis et secundum hoc Verbum caro generatum 
est invertibiliter scilicet et caro Verbum intransmutabiliter et 
Deus homo Deus enim Verbum et homo Deus propter eam quae 
secundum hypostasim unitionem Idem igitur est dicere naturam 
Verbi et eam quae in atomo naturam Neque enim atomum 
scilicet hypostasim principaliter et solum demonstrat neque quod 
commune hypostaseon sed communem naturam quae in una 
hypostaseon id est personarum consideratur et investigatur 


 Igitur aliud quidem est unitio et aliud incarnatio Nam 
unitio quidem solum demonstrat copulationem ad quid autem 
facta est copulatio non adhuc Incarnatio autem idem autem 
dicere et inhumanatio eam quae ad carnem scilicet ad hominem 
copulationem demonstrat quemadmodum et ignitio eam quae 
ad ignem unitionem Igitur ipse quidem beatus Cyrillus in II 
ad Sucensum epistula interpretans Unam naturam Dei Verbi incarnatam 
ita ait Si enim unam dicentes  Dei Verbi naturam 
taceremus non inferentes incarnatam sed velut extra ponentes 
dispensationem esset eis fortassis ibi non insuasibilis sermo fingentibus 
interrogare si una natura est totum ubi perfectum in humanitate 
vel qualiter subsistit ea quae secundum nos substantia Quia 
vero et ea quae in humanitate perfectio et eius quae secundum 
nos substantiae manifestatio illata est in dicendo incarnatam 
quiescant calaminam virgam sibi ipsis substituentes Igitur hic 
quidem naturam Verbi de natura ordinavit Si enim pro hypostasi 
naturam assumpsisset non inconveniens et sine incarnatam hoc 


dicere unam enim hypostasim Dei Verbi absolute dicentes non 
fallimur Similiter autem et Leontius Byzantius de natura hoc 
verbum intellexit non pro hypostasi In ea vero quae ad Theodoriti 
quaeremonias secundi anathematismi Apologia ita ait beatus Cyrillus 
Natura Verbi scilicet hypostasis quod est ipsum Verbum 
Quare dicere naturam Verbi neque hypostasim solam significat 
neque commune hypostaseon sed communem naturam in Verbi 
hypostasi totaliter consideratam 
 Igitur quoniam quidem natura Verbi incarnata est scilicet 
unita est carni dictum est naturam autem Verbi passam carne 
neque unquam et nunc audivimus Christum autem passibilem 
carne edocti sumus Quare non hypostasim manifestat dicere 
naturam Verbi Relinquitur igitur dicere quoniam incarnatum 
esse quidem unitum esse est carni carnem autem generatum 
esse Verbum ipsam Verbi hypostasim invertibiliter generatam 
esse carnis hypostasim Et quoniam quidem Deus homo generatus 
est et homo Deus dictum est Deus enim Verbum generatus est 
intransmutabiliter homo Quoniam autem deitas homo generata 
est vel incarnata est vel humanata est nequaquam audivimus 
Quoniam autem deitas unita est humanitati in una eius hypostaseon 


didicimus et quoniam Deus figuratur scilicet substantiatur quod 
alienum scilicet quod secundum nos dictum est  In unaquaque 
enim hypostaseon Deus nomen ordinatur de hypostasi autem 
deitatem dicere non possumus Deitatem enim Patrem solum 
vel Filium solum vel solum Spiritum Sanctum non audivimus 
nam deitas quidem naturam manifestat Pater autem hypostasim 
quemadmodum et humanitas naturam Petrus autem hypostasim 
Deus autem et commune naturae significat et in unaquaque 
hypostaseon id est personarum ordinatur denominative quemadmodum 
et homo Deus enim est qui habet divinam naturam 
et homo qui humanam 
 In omnibus his sciendum quod Pater et Spiritus Sanctus 
secundum nullam rationem incarnationi Verbi communicant nisi 
secundum theosimias id est divina signa et secundum acceptationem 
et voluntatem 


  
QUONIAM THEOTOCOS ID EST DEI GENITRIX 
QUAE SANCTA VIRGO 
 Theotocon autem id est Dei genitricem principaliter et vere 
sanctam virginem Mariam praedicamus Sicut enim Deus vere 
qui ex ipsa natus est ita vere theotocos id est Dei genitrix quae 


verum Deum ex seipsa incarnatum genuit Deum enim aimus ex 
ipsa natum esse non ut deitate Verbi principium accipiente existendi 
ex ipsa sed ut ipso Dei Verbo quod ante saecula intemporaliter 
ex Patre genitum est et anarchos id est sine principio et 
aeterne existit cum Patre et Spiritu in ultimis diebus propter 
nostram salutem in utero eius inhabitante et ex ipsa intransmutabiliter 
incarnato et nato Non enim hominem nudum genuit 
sancta Virgo sed Deum verum non nudum sed incarnatum non 
caelitus corpus subducentem et ut per solinan id est carnalem 
per ipsam transeuntem sed ex ipsa homousion id est consubstantialem 
nobis carnem assumentem et in seipso substituentem 
Si enim caelitus corpus deductum est et non ex ipsa quae secundum 
nos natura assumptum est quae utilitas humanationis Humanatio 
enim Dei Verbi propter hoc facta est ut ipsa quae peccavit et 
cecidit et corrupta est natura vincat eum qui decepit tyrannum 
et ita de corruptione liberetur quemadmodum ait Apostolus 
Quoniam per hominem mors et per hominem resurrectio mortuorum 
Si primum verum et secundum 


 Si autem et dicit Primus homo ex terra terrenus secundus 
Adam Dominus ex caelo non corpus ait ex caelo sed manifestum 
quod non nudus homo est ecce enim et Adam ipsum 
nominavit et Dominum id quod est synamphoteron id est utrumque 
significans Adam enim interpretatur terrigena terrigena 
autem manifestum quod est hominis natura ex terra plasmata 
Dominus autem divinae naturae est representativum 
 Rursus autem ait Apostolus Misit Deus Filium eius 
unigenitum natum ex muliere non dixit per mulierem sed 
ex muliere Significavit igitur divus Apostolus quod ipse est 
unigenitus Filius Dei et Deus qui ex Virgine natus est homo et ipse 
est qui ex Virgine natus est qui Filius Dei et Deus natus autem 
corporaliter secundum quod factus est homo non praeplasmato 
homini inhabitans ut in propheta sed ipse substantialiter et vere 
generatus homo scilicet in hypostasi eius animatam carnem anima 
rationali et intellectuali substituens ipse factus est ipsa hypostasis 
Hoc enim significat natus ex muliere Qualiter enim utique 


ipsum Dei Verbum sub lege factum est si non homo nobis 
homousious factum est 
 Unde iuste et vere theotocon id est Dei genitricem sanctam 
Mariam nominamus Hoc enim nomen universum mysterium 
dispensationis constituit Si enim theotocos id est Dei genitrix 
quae genuit omnino Deus qui ex ipsa natus omnino autem et homo 
Qualiter enim utique ex muliere qui ante saecula existit et habet 
existentiam si non homo generatus est Filius enim hominis 
manifestum quoniam homo Si autem ipse qui natus est ex muliere est 
Deus manifestum quoniam unus est qui ex Deo Patre genitus est 
secundum divinam et anarchon id est sine principio substantiam et 
in ultimis temporibus ex Virgine natus secundum inceptam et sub 
tempore substantiam scilicet humanam Hoc enim unam hypostasim 
et  duas naturas et duas generationes significat Domini 
nostri Iesu Christi 
 Christotocon autem id est Christi genitricem non dicimus 
Virginem quoniam in destructione theotocos id est Dei genitrix 
vocis nequam et inquinatus et iudaeiphron Nestorius qui vas 


dehonorationis in dehonoratione solius vere honoratae super 
omnem creaturam theotocu id est Dei genitricis  et si ipse 
rescindatur cum patre suo diabolo invenit 
ut laesae Christus enim et David rex et Aaron archiereus id est 
princeps sacerdotum haec enim quae chriomena id est ungebantur 
regnum et sacerdotium et omnis theophoros id est Deum 
ferens homo christus dici potest sed non Deus natura ut et 
Nestorius Dei inimicus eum qui ex Virgine natus est theophoron 
id est Deum ferentem dicere impiissimus infremuit Nos autem 
theophoron ipsum dicere vel intelligere absit sed Deum incarnatum 
Ipsum enim Verbum caro factum est conceptum quidem 
ex Virgine proveniens autem Deus cum assumptione iam et ipsa 
ab ipso deificata simul cum inductione huius ad esse ut simul facta 
fuerint haec tria assumptio existentia deificatio eius a Verbo et ita 
intelligi et dici theotocon id est Dei genitricem sanctam Virginem 
non solum propter naturam Verbi sed et propter deificationem 


humanae quarum simul conceptio et existentia mirabiliter factae 
sunt conceptio quidem Verbi existentia vero carnis in ipso Verbo 
per Dei genitricem super naturam praebentem plasmari plasmatori 
et humanari Deo et factori totius deificanti quod assumpsit 
servante unitione unita talia qualia et unita sunt non quod divinum 
dico solum sed et quod humanum Christi quod super nos 
et secundum nos Neque enim generatus prius secundum nos 
postea factus est super nos sed ex prima existentia ambo exstitit 
propterea quia ex summa conceptione in ipso Verbo existentiam 
habuit Igitur humanum quidem est secundum propriam naturam 
Dei autem et divinum super naturam Amplius autem et animatae 
carnis idiomata habuit suscepit enim ea Verbum dispensationis 
ratione naturalis ordinis motu secundum veritatem naturaliter 
facta 


  
 DE IDIOMATIBUS NATURARUM 
Perfectum autem Deum confitentes eundem Dominum nostrum 
Iesum Christum et perfectum hominem aimus eundem omnia 


habere quaecumque Pater praeter ingenerationem et omnia 
habere quaecumque Adam primus excepto solo peccato quae 
sunt corpus et anima rationalis et intellectualis habere autem 
eum similiter cum duabus naturis duplicia ea quae sunt duarum 
naturarum naturalia duas voluntates naturales et divinam et 
humanam et operationes duas naturales divinam et humanam 
et autexusia id est libera arbitria duo naturalia divinum et 
humanum et sapientiam et cognitionem divinam et humanam 
Homousios enim id est consubstantialis existens Deo et Patri 
autexusios id est libere vult et agit ut Deus Consubstantialis 
autem existens et nobis libere vult et agit ut homo idem Ipsius 
enim miracula ipsius et passiones 


  
DE VOLUNTATIBUS ET AUTEXUSION 
ID EST LIBERIS ARBITRIIS 
DOMINI NOSTRI IESU CHRISTI 
 Igitur quia duas quidem naturas Christi duas eius et naturales 
voluntates et naturales actus aimus Quoniam autem una duarum 
naturarum eius hypostasis unum et eundem aimus et volentem 


et agentem naturaliter secundum ambas naturas ex quibus et in 
quibus et quae est Christus Deus noster Velle autem et agere 
non divise sed unite vult enim et agit alterutra forma cum alterius 
communione Quorum enim substantia eadem horum et voluntas 
et actio eadem quorum autem diversa substantia horum diversa 
et voluntas et actio similiter et e converso quorum voluntas et 
actio eadem horum et substantia eadem quorum autem diversa 
voluntas et actio horum et diversa substantia 
 Ideo utique in Patre quidem et Filio et Sancto Spiritu ex 
identitate actionis et voluntatis identitatem naturae cognoscimus 
In divina vero dispensatione ex differentia actionum et voluntatum 
et naturarum differentiam cognoscimus et naturarum 
differentiam scientes confitemur et voluntatum et actionum 
differentiam Quemadmodum enim eiusdem et unius Christi 
naturarum numerus pie intellectus et dictus non dividit unum 


Christum sed servatam et in unitione repraesentat naturarum 
differentiam ita et numerus earum quae substantialiter assunt 
eius naturis voluntatum et actionum secundum ambas enim 
naturas voluntativus erat et activus nostrae salutis non divisionem 
inducit absit sed earundem demonstrat et magis et in unione 
custodiam et salutem Naturales enim et non hypostaticas id 
est personales aimus voluntates et actiones Dico autem ipsam 
voluntativam et activam virtutem secundum quam vult et agit 
volentia et agentia Si enim hypostaticas id est personales dabimus 
eas heterotheles id est aliud volentes et heteroenerges id est aliud 
operantes tres hypostases sanctae trinitatis dicere cogemur 
 Sciendum autem quod non idem est velle et qualiter velle 
Nam velle quidem naturae quemadmodum et videre omnibus 
enim hominibus adest Qualiter autem velle non naturae sed 


nostrae gnomis id est sententiae quemadmodum et qualiter 
videre bene vel male non enim omnes homines similiter volunt 
neque similiter vident Hoc et in actionibus dabimus Qualiter 
enim velle qualiter videre qualiter agere modus est usus volendi 
et videndi et agendi soli utenti adens et ab aliis eum secundum 
eam quae communiter dicitur differentiam dividens 
 Dicitur igitur simpliciter quidem velle thelisis id est voluntas 
scilicet thelitica id est voluntativa virtus rationalis existens 
concupiscentia et voluntas naturalis qualiter autem velle scilicet 
quod voluntati subiectum est theliton id est voluntabile et 
voluntas gnomica id est sententialis theliticon autem id est 
voluntativum est quod potens est velle ut puta thelitica id est 
voluntativa est divina natura similiter et humana Volens autem 
est quod utitur voluntate scilicet hypostasis ut puta Petrus 


 Quia igitur unus quidem est Christus et una eius hypostasis 
unus et idem est qui vult et agit divine et humane Quia vero duas 
habet naturas theliticas id est voluntativas ut logicos id est 
rationalis  omne enim rationale voluntativum et autexusion 
id est liberi arbitrii  duas voluntates scilicet thelimata naturales 
in ipso dicemus Theliticos id est voluntativus enim idem 
est ipse secundum ambas eius naturas Eam enim quae naturaliter 
inest nobis theliticam id est voluntativam virtutem assumpsit 
Et quia unus est Christus et idem qui vult secundum alterutram 
naturam idem theliton id est voluntabile dicemus in ipso non 
ut sola volente quae naturaliter ut Deus volebat Non enim deitatis 
velle manducare et bibere et quae talia sed et constitutiva 
humanae naturae non in contrarietate sententiae sed in proprietate 
naturarum tunc enim haec naturaliter volebat quando 
divina eius voluntas volebat et permittebat carni pati et 
agere propria 
 Quoniam autem naturaliter adest homini voluntas hinc 


manifestum est Sublata divina tres species vitae sunt plantativa 
sensibilis intellectualis Igitur plantativae est quidem proprium 
nutritivus augmentativus et generativus motus sensibilis autem 
qui secundum impetum motus rationalis autem et intellectualis 
autexusiotis id est liberum arbitrium Si igitur secundum naturam 
adest plantativae nutritivus et sensibili secundum impetum motus 
secundum naturam igitur adest et rationali et intellectuali autexusiotis 
id est liberum arbitrium Autexusiotis autem id est 
liberum arbitrium nihil aliud est nisi voluntas Factum igitur 
Verbum caro animata intellectualis et autexusios id est liberi 
arbitrii factum est et theliticos id est voluntativum 
 Amplius autem et indisciplinabilia sunt quae naturalia 
nullus enim cogitare vel vivere vel esurire vel sitire vel dormire 
discit Neque velle autem addiscimus quare naturale velle 


 Et rursus si in irrationabilibus ducit quidem natura ducitur 
autem in homine exusiasticos id est libere secundum voluntatem 
ducto ergo natura theliticos id est voluntativus homo 
 Et rursus si secundum imaginem beatae et supersubstantialis 
deitatis homo factus est autexusios autem id est libera arbitrio 
natura et thelitica id est voluntativa divina natura ergo et homo 
ut eius imago autexusios id est liber arbitrio natura et theliticos 
id est voluntativus Autexusion enim id est liberum arbitrium 
voluntatem determinaverunt patres 
  Amplius autem si omnibus hominibus inest velle et non 
hiis quidem inest hiis autem non inest  quod autem communiter 
in omnibus inspicitur naturam characterizat in hiis quae sub ipso 
atomis  ergo natura theliticos id est voluntativus homo 
 Et rursus si magis et minus natura non suscipit pariter 
autem omnibus inest velle et non hiis quidem plus hiis autem 
minus ergo natura et homo theliticos id est voluntativus Quare 
si natura theliticos id est voluntativus homo et Dominus non 
solum secundum quod Deus sed secundum quod homo factus 
est natura theliticos id est voluntativus est Quemadmodum 


enim nostram naturam assumpsit ita et nostrum thelima id est 
voluntatem natura assumpsit et secundum hoc patres et nostram 
in ipso dixerunt esse voluntatem 
 Si naturalis non est voluntas vel hypostatica id est 
personalis erit vel praeter naturam Sed si quidem hypostatica 
id est personalis heterobulos id est alia volens ita erit et Filius 
a Patre Solum enim hypostaseos id est personae characteristicum 
quod est hypostaticum id est personale Si autem praeter naturam 
ekptosis id est excisio naturae erit voluntas corruptativa enim 
horum quae secundum naturam quae praeter naturam 
 Universorum Deus et Pater vel secundum quod Deus vult 
vel secundum quod Pater Sed si quidem secundum quod Pater 
alia eius erit praeter eam quae Filii voluntatem Non enim Pater 
qui Filius Si autem secundum quod Deus Deus autem et qui 
Filius Deus autem et Spiritus Sanctus Ergo voluntas natura 
scilicet naturalis 


 Amplius si secundum patres quorum voluntas una 
horum et substantia una una autem voluntas deitatis Christi et 
humanitatis eius ergo una et eadem horum erit et substantia 
 Et rursus si secundum patres naturae differentia una 
voluntate non apparet necesse vel unam voluntatem dicentes 
naturalem in Christo non dicere differentiam vel naturalem dicentes 
differentiam unam voluntatem non dicere 
 Et rursus si quemadmodum ait divum evangelium cum 
venisset Dominus ad partes Tyri et Sidonis et ingressus esset 
domum nullum voluit cognoscere et non potuit latere si divina 
eius voluntas omnipotens volens autem latere non potuit ergo 
secundum quod homo volens non potuit et theliticos id est 
voluntativus ergo erat secundum quod homo 
 Et rursus cum venisset ait ad locum dixit Sitio Et 
dederunt ei vinum cum felle mixtum et cum gustasset noluit bibere 
 empathis id est passibilis igitur id est 
passionibus subiectus secundum quod Deus passio enim et sitis 
et gustus Si autem non secundum quod Deus omnino secundum 


quod homo et theliticos id est voluntativus erat et secundum 
quod homo sitivit 
 Sed beatus Paulus apostolus Factus ait obediens 
usque ad mortem mortem autem crucis Obedientia eius quae 
est voluntatis est subiecto et non eius quae non est non enim 
quod irrationale obediens dicemus vel inobediens obediens 
autem Patri factus Dominus non secundum quod Deus factus 
est sed secundum quod homo Secundum enim quod Deus neque 
obediens neque inobediens subiectorum enim hoc quemadmodum 
ait divinorum enarrator Gregorius Theliticos ergo id est 
voluntativus et secundum quod homo Christus 
 Sed naturalem quidem voluntatem dicentes non coactam 
hanc dicemus sed autexusios id est liberam arbitrio si enim 
rationalis omnino autexusios id est libera arbitrio Non solum 
enim divina et increabilis natura nihil coactum habet sed neque 
intellectualis et creabilis hoc autem manifestum Natura enim 
ens bonus Deus et natura conditor et natura Deus non necessitate 
haec est Quis enim est qui necessitatem inducit 


 Oportet autem scire quod autexusiotis id est liberum 
arbitrium aequivoce dicitur aliter quidem in Deo aliter autem 
in angelis et aliter in hominibus Nam in Deo quidem supersubstantialiter 
in angelis autem ut concurrente habitu enchiriseos 
id est inceptionem operationis et interpositionem universaliter 
temporis non assumente habens enim naturaliter autexusion 
id est liberum arbitrium angelus inhibite hoc utitur neque eam 
quae est ex corpore antipathiam id est renitentiam habens 
neque immittentem In homine autem ut temporaliter habitu 
praeexcogitante enchiriseos id est inceptionem operationis 
Nam autexusios quidem id est liber arbitrio est homo et naturaliter 
habet autexusion id est liberum arbitrium habet autem et 
ex diabolo immissionem et corporis motum per immissionem 
igitur et gravedinem corporis posterior est enchirisis id est inceptio 
operationis habitu 


 Si igitur volens Adam obedivit et cum voluisset comedit 
ergo protopathis id est primitus patiens in nobis voluntas Si 
autem protopathis voluntas hanc autem cum natura incarnatum 
Verbum non suscepit non ergo extra peccatum facti sumus 
 Amplius autem si opus eius autexusios id est libera 
naturae  existit virtus hanc autem non suscepit vel odiens propriam 
creationem ut non bonam vel invidens nobis eius quae 
secundum ipsam curationis nos quidem omnimoda privat curatione 
seipsum autem sub passione existentem demonstrat non velle vel non 
posse salvare 
 Impossibile autem unum quid compositum ex duabus 
voluntatibus dicere quemadmodum ex duabus naturis compositam 
hypostasim Primum quidem quod compositiones eorum quae in 
hypostasi sunt et non eorum quae in alia ratione et non propria 


considerantur sunt secundo autem quoniam si voluntatum 
et actionum compositionem dicemus et aliorum naturalium 
idiomatum et actionum compositionem dicere cogemur increabilis 
et creabilis invisibilis et visibilis et talium Qualiter autem et 
ea quae ex voluntatibus composita voluntas appellabitur Impossibile 
enim compositum componentium nominari appellatione 
quoniam et quod ex naturis compositum est naturam appellabimus 
et non hypostasim Amplius autem etsi unam compositam 
voluntatem in Christo dicemus a voluntate Patris ipsum separabimus 
Non enim composita Patris voluntas Relinquitur 
ergo dicere solam hypostasim Christi compositam et communem 
naturarum et naturalium eius 
 Gnomin autem id est sententiam et proaeresin id est 
electionem in Domino dicere impossibile est si proprie loqui 
volumus Gnomi id est sententia enim post eam quae de ignoto 
est inquisitionem et voluntatem vel consilium et iudicium ad id 
quod iudicatum est est dispositio Post quam proaeresis id est 
electio electa ante aliud eligens Dominus autem non nudus 


ens homo sed et Deus et omnia sciens non indigens scrutatione 
et inquisitione et consilio extitit et iudicio et naturaliter eam 
quae ad bonum habuit familiaritatem et eam quae ad malum 
alienationem Ita denique et Isaias ait quoniam antequam 
sciat puer eligere mala eliget bonum quia antequam sciat puer 
bonum vel malum expellat mala et eliget bonum Antequam 
enim significat quod secundum nos inquirens et consilians erat 
sed Deus ens et divine et quod secundum carnem substituens 
 hoc est secundum hypostasim unitus carni ex ipso esse et in 
omnia sciendo quod ex natura habuit bonum naturales enim sunt 
virtutes et naturaliter et aequaliter omnibus insunt etsi non 
omnes aequaliter agimus ea quae naturae Ex eo enim quod secundum 
naturam ad id quod praeter naturam per transgressionem 
abacti sumus Dominus autem ex ea quod praeter naturam ad id 
quod secundum naturam nos reduxit hoc est enim quod secundum 


imaginem et similitudinem Sed et askisis id est exercitatio 
et huius labores non ad possidendam virtutem exterius introductibilem 
entem excogitati sunt sed ad superinductam et praeter 
naturam malitiam expellendam quemadmodum et ferri eruginem 
non naturalem existentem sed ex negligentia supervenientem 
per laborem expellentes naturalem ferri claritatem manifestamus 
 Sciendum autem quod gnomis id est sententiae nomen 
multimodum et multorum significativum est Nam quandoque 
quidem manifestat paraenesin id est admonitionem ut ait divus 
Apostolus De virginibus autem praeceptum Domini non 
habeo do autem gnomin id est admonitionem quandoque 
autem consilium ut quando ait propheta David Super populum 
tuum machinati sunt gnomin id est consilium quandoque 
autem calculum ut Daniel A quo exivit gnomi id est calculus 
inverecunda haec quandoque de fide vel opinione vel scientia 
et simpliciter dicendum secundum multa significata accipitur 
gnomis id est sententiae nomen 




  
DE ACTIONIBUS QUAE SUNT IN DOMINO 
NOSTRO IESU CHRISTO 
 Duas autem et actiones aimus in Domino nostro Iesu Christo 
Habebat enim ut Deus quidem  et Patri homousios id est 
consubstantialis divinam actionem et ut homo factus et nobis 
homousios humanae naturae actionem 
 Sciendum autem quod aliud est energia id est actio et aliud 
energiticon id est activum et aliud energima id est actus et 
aliud energon id est agens Igitur energia quidem id est actio 
est operativus et substantialis naturae motus energiticon 
autem id est activum natura ex qua actio prodit energima 
autem id est actio est actionis apotelesma id est operis perfectio 
energon autem id est agens qui utitur actione scilicet hypostasis 
Dicitur autem et energia energima et energima energia ut et baptisma 


baptizatio et ktisma ktisis id est creatura creatio ita quidem 
dicimus omnis creatio creaturas ostendentes 
 Sciendum quod actio motus est et agitur magis quam agit 
quemadmodum ait divus Gregorius in sermone De Sancto Spiritu 
Si autem actio est manifestum est quoniam agetur et non aget 
et simul cum acta fuerit quiescit 
 Oportet autem nosse quoniam ipsa vita actio est et prima 
animalis actio et omnis animalis dispensatio et qui nutritivus 
et qui augmentativus et plantativus et qui secundum promotionem 
motus vel sensibilis vel intellectualis et autexusios id est libera 
arbitrio virtus Virtutis autem apotelesma id est operis perfectio 
actio Si igitur haec omnia contemplamur in Christo et 
ergo humanam actionem in ipso dicemus 
 Actio autem dicitur prima in nobis consistens intelligentia 
et est simplex et aschetos id est inhabitudinalis actio intellectu 


secundum seipsum inapparabiliter proprias intelligentias emittente 
sine quibus neque intellectus utique vocabitur iuste Dicitur autem 
rursus actio et quae per prolationem sermonis manifestatio et 
explanatio intellectorum Ipsa autem non adhuc aschetos et 
simplex sed in habitudine consideratur ex intelligentia et sermone 
composita Sed et ipsa habitudo quam habet qui facit ad 
quod fit actio est et ipsum quod perficitur actio dicitur et hoc 
quidem est animae  solius hoc autem animae corpore utentis 
hoc autem corporis intellectualiter animati hoc autem apotelesma 
id est operis perfectio Intellectus enim praecontemplatus 
quod futurum est ita per corpus operatur Animae igitur est 
higemonia id est ducatus utitur enim ut instrumento corpore 
ducens hoc et dirigens Alia vero est corporis actio ducti ab 
anima et moti Apotelesma vero id est operis perfectio corporis 
quidem est tactus et detentio et eius quod fit velut perienexis 
id est circumdetentio animae autem eius quod fit velut formatio 
et figuratio Ita in Domino nostro Iesu Christo miraculorum 
quidem virtus deitatis eius existebat actio manuductio vero et 


velle et dicere Volo mundare humanitatis eius existit actio 
Apotelesma autem id est operis perfectio humanae quidem 
 panum fractio et audire leprosum Volo divinae autem panum 
multiplicatio et leprosi mundatio Per utraque enim et per animae 
actionem et corporis unam et eandem cognatam et aequalem 
demonstrabat eius divinam actionem Quemadmodum enim naturas 
unitas cognoscimus et eam quae in invicem habentes circumincessionem 
et harum differentiam non negamus sed et 
numeramus et indivisibiles eas cognoscimus ita et voluntatum et 
actionum et copulationem cognoscimus et differentiam noscimus 
et numeramus et divisionem non inducimus Quo enim modo 
caro et deificata est et transmutationem propriae non passa est 
naturae eodem modo et voluntas et actio et deificatae sunt et a 
propriis non secesserunt terminis Unus enim est qui hoc et illud 
est et hoc modo et illo modo scilicet divine et humane vult 
et agit 
 Duas igitur actiones in Christo dicere necessarium propter 
duplex naturae Quorum enim natura transmutata horum diversa 


actio et quorum actio transmutata horum natura diversa 
et e converso quorum natura eadem horum et actio eadem et 
quorum actio una horum et substantia una secundum divina 
enarrantes patres Necesse igitur duorum alterum vel unam 
actionem in Christo dicentes unam dicere et substantiam vel si 
utique veritati adhaeremus et duas substantias evangelice et 
paternaliter confitemur duas et actiones similiter illos sequentes 
confiteri Homousios enim id est consubstantialis existens Deo 
et Patri secundum deitatem aequaliter erit et secundum actionem 
Aequalis autem ens et nobis idem ipse secundum humanitatem 
aequalis erit et secundum actionem Ait denique et beatus Gregorius 
Nyssenorum episcopus Quorum autem actio una horum 
omnino et virtus eadem Omnis enim actio virtutis est apotelesma 
id est operis perfectio Impossibile autem creabilis et increabilis 
naturae unam naturam vel virtutem vel actionem esse Si autem 
unam Christi actionem dicemus Verbi deitati adaptabimus intellectualis 
animae passiones timorem aio et tristitiam et agoniam 
 Si autem dicerent ut de sancta trinitate disputantes sancti 
patres dixerunt Quorum substantia una horum et actio una 


et quorum diversa substantia horum diversa et actio et quod 
non oportet quae theologiae ad dispensationem transferre 
dicemus Si de theologia dictum est solum a patribus et non 
adhuc et post incarnationem eiusdem  actionis Filius cum Patre 
neque eiusdem erit substantiae Cui autem attribuemus hoc 
Pater meus usque modo operatur et ego operor et Quaecumque videt 
Patrem facientem haec et Filius similiter facit et Si mihi non creditis 
operibus meis credite et Opera quae ego facio testantur de me 
et Sicut Pater suscitat mortuos et vivificat ita et Filius quos vult vivificat 
Haec enim omnia non solum homousion id est substantialem 
et post incarnationem Patri monstrant ipsum sed eiusdem 
actionis 
 Et rursus si quae circa existentia providentia non solum 
Patris et Sancti Spiritus sed et Filii est et post incarnationem 
actio autem haec est ergo et post incarnationem eiusdem est 
actionis cum Patre 
 Si igitur ex miraculis eiusdem substantiae entem cum Patre 
Christum cognoscimus actio autem Dei existunt miracula ergo 
et post incarnationem eiusdem actionis est cum Patre 


 Si autem una actio deitatis eius et carnis eius composita 
erit et erit vel alterius actionis extra Patrem vel et Pater compositae 
actionis erit Si autem compositae actionis manifestum quoniam 
et naturae 
 Si autem dicent quoniam cum actione persona inducitur 
dicemus quoniam si actionem persona inducitur secundum 
rationabilem conversionem et persona actio inducetur et erit 
quemadmodum tres personae vel hypostases sanctae trinitatis 
ita et tres actiones vel quemadmodum una actio ita et una persona 
et una hypostasis Sancti autem patres consonanter dixerunt 
ea quae eiusdem substantiae et eiusdem esse actionis 
 Amplius autem si cum actione persona inducitur qui 
neque unam neque duas Christi actiones dicere censuerunt neque 
unam personam eius dicere neque duas iusserunt 
 Sed et in ignito nimirum gladio quemadmodum naturae 
servantur et ignis et ferri ita et duae actiones et quod harum 
apotelesmata id est operis perfectiones Habet enim ferrum 
quidem incisivum ignis autem combustivum et incisio quidem 


ferri actionis est apotelesma id est operis perfectio 
combustio autem ignis et servatur horum differentia in combusta 
incisione et in incisa combustione etsi neque combustio sine 
incisione fiet post unionem neque incisio sine combustione et 
neque propter duplicitatem naturalis actionis duos ignitos 
gladios aimus neque propter monadicon id est singularitatem 
igniti gladii confusionem substantialis eorum differentiae operamur 
Ita et in Christo deitatis quidem eius divina et omnipotens 
actio humanitatis autem eius quae secundum nos Apotelesma 
vero id est operis perfectio humanae quidem tentam esse manum 
puellae et tractam esse divinae autem vivificatio Aliud enim hoc 
et aliud alterum etsi ab invicem existunt inseparabiles in theandrica 
id est divina virili actione aut propterea quia una est 
Domini hypostasis una erit et actio et propterea quia una est 
hypostasis una erit et substantia 
 Et rursus si unam actionem in Domino dicemus vel 
divinam hanc dicemus vel humanam vel neutram Sed si quidem 


divinam Deum ipsum solum nudum ea quae secundum nos humanitate 
dicemus si autem humanam nudum ipsum hominem 
blasphemabimus si autem neque divinam neque humanam neque 
Deum neque hominem neque Patri neque nobis consubstantialem 
Ex unione enim ea quae secundum hypostasim identitas 
generata est non tamen et differentia naturarum destructa 
est Differentia autem servata naturarum omnino et harum 
actiones servabuntur Non enim est natura anenergitos id est 
inoperabilis 
 Si una dominatoris Christi actio vel creabilis vel increabilis 
media enim harum non est actio quemadmodum neque 
natura Si igitur creabilis creabilem solam manifestabit naturam 
si autem increabilis increabilem solam characterizabit substantiam 
Oportet enim omnino alterna naturis esse naturalia impossibile 
enim defectivae naturae subsistentiam esse Si autem eorum 
quae secundum naturam actio est non eorum quae exterius 
existunt manifestum quoniam neque esse neque cognosci naturam 


possibile sine ea quae secundum naturam actione Per ea enim quae 
agit singulum propriam naturam credere facit quod utique est 
non versum 
 Si una Christi actio eadem divinarum et humanarum 
factiva nihil autem entium in hiis quae secundum naturam manens 
contraria facere potest Non enim ignis infrigidat et calefacit 
neque siccat et humectat aqua Qualiter igitur qui natura est 
Deus et natura genitus homo et miracula et passiones una actione 
perfecit 
 Si igitur assumpsit Christus intellectum humanum scilicet 
animam et intellectualem et rationalem intelliget omnino et 
semper intelliget Actio autem intellectus intelligentia Itaque 
et secundum quod est homo agens Christus et semper agens 
 Sanctus autem Iohannes Chrysostomus in interpretatione 
Actuum secundo sermone ita ait Nequaquam autem 
quis peccabit et passionem eius actum vocans In patiendo enim 


omnia fecit magnum et admirabile illud opus mortem dissolvens 
et alia omnia operatus 
 Si omnis actio naturae alicuius substantialis determinatur 
motus ut qui circa haec sapientes acceperunt ubi naturam quis 
vidit immobilem vel omnino inactibilem vel actionem invenit 
non naturalis virtutis existentem motum Unam autem naturalem 
actionem Dei et facturae nequaquam quis sapiens dabit secundum 
beatum Cyrillum Neque enim vivificat Lazarum humana natura 
neque lacrimatur divina potestas nam lacrima quidem humanitatis 
propria vita autem enhypostatu id est personalis vitae 
Sed tamen communiter utrorumque alterutra propter identitatem 
hypostaseos Nam unus quidem est Christus et una eius persona 
vel hypostasis sed tamen habet duas naturas deitatis et humanitatis 
eius Igitur ex deitate quidem gloria naturaliter proveniens 
alterutrius communis propter hypostaseos identitatem facta est 
ex carne autem humilia alterutrorum communia Unus enim est et 
idem qui hoc et illud est scilicet Deus et homo et eiusdem et quae 


deitatis et quae humanitatis Nam divina quidem signa deitatis 
operabatur sed non sine carne humilia vero caro sed non sine 
deitate Etenim patienti carni copulata erat deitas impassibilis 
permanens et passiones perficiens salutares et agenti Verbi 
deitati copulatus erat sanctus intellectus intelligens et sciens quae 
perficiebantur 
 Igitur proprias quidem glorificationes deitas corpori tradit 
ipsa autem carnis passionum  permanet expers Non enim quemadmodum 
per carnem deitas Verbi agebat ita et per deitatem 
caro eius passa est Instrumentum enim caro deitatis extitit Et 
si igitur ex summa conceptione nihil divisum fuit alterutrius 
formae sed unius personae omnis temporis actus alterutrius 
formae facti sunt tamen ipsa quae indivisibiliter facta sunt 
secundum nullum modum confundimus sed quid cuius fuerit 
formae ex operum qualitate sentimus 
 Agit igitur dominator Christus secundum alterutram eius 
naturarum et agit alterutra natura in ipso cum alterius communione 
Verbo quidem operante quae sunt Verbi propter auctoritatem 
et potestatem deitatis quaecumque sunt principalia et 
regalia corpore autem perficiente quaecumque sunt corporis ad 
voluntatem uniti ipsi Verbi cuius et factum est proprium Non 


enim ex seipso ad naturales passiones promotionem faciebat 
neque rursus eam quae ex tristibus occasionem et refutationem 
vel ea quae exterius accidebant passus est sed movebatur secundum 
consequentiam naturae Verbo volente et permittente dispensative 
pati id et operari quae propria ut per opera naturae 
credatur veritas 
 Quemadmodum enim super substantiam substantiatus 
est de Virgine natus ita et super hominem quae hominum 
agebat in instabili aqua terrenis pedibus ambulans non terrestri 
facta aqua sed deitatis supernaturali virtute consistente ad indiffusibile 
et gravedini materialium pedum non cedente Non humane 
enim agebat humana non enim homo erat solum sed et Deus Unde 
et huius passiones vivificativae et salutares Neque divine agebat 
divina non enim Deus solum sed et homo Unde per tactum et 
sermonem et per talia divina signa operabatur 


 Si autem dicet quis quod non in destructione humanae 
actionis unam actionem in Christo dicimus sed quia distincta a 
divina actione passio dicitur humana actio secundum  hoc unam 
actionem in Christo dicimus dicemus secundum hanc rationem 
quod et qui unam naturam dicunt non in destructione humanae 
hanc dicunt sed quia distincta humana natura ad divinam naturam 
passiva dicitur Nos autem absit ea quae ad divinam actionem 
distinctione passionem humanum appellare motum Nullius enim 
universaliter dicendum existentia ex collatione vel comparatione 
cognoscitur vel determinatur Ita enim allilaetia id est alternatim 
causae invenientur hae quae existunt res Si enim propterea quia 
actio est divinus motus humanus passio est omnino et propterea 
quia bona est divina natura mala erit humana et secundum eam 
quae in contrapositionem conversionem propterea quia passio 
dicitur humanus motus divinus motus actio dicitur et propterea 


quia mala est humana natura bona erit divina Sed et omnes 
creationes ita erunt malae et mentietur qui dixit Et vidit Deus 
quaecumque fecit et ecce bona valde 
 Nos autem aimus Quoniam sancti patres multimode 
humanum nominarunt motum ad subiectas materias Appellaverunt 
enim ipsum et virtutem et actionem et differentiam et 
motionem et proprietatem et qualitatem et passionem non secundum 
distinctionem divini sed ut contentivum quidem et 
inalterabilem virtutem actionem autem ut characteristicum et 
eam quae in omnibus homoidesin id est quae eiusdem speciei 
inpermutationem demonstrante differentiam autem ut determinativum 
motionem autem ut demonstrativum proprietatem 
autem ut constitutivum et soli ipsi non alii praeexistentem qualitatem 
autem ut specificum passionem autem ut motum Omnia 


enim quae ex Deo et post Deum patiuntur hoc id est moveri 
ut non existentia per se motus vel per se virtus secundum non 
distinctionem igitur ut dictum est sed secundum rationem conditive 
eis impositam ab ea quae omnia instituit causa Unde et 
cum divino consonantes eum actionem appellaverunt Qui enim 
dixit Agit enim alterutra forma cum alterius communione quid 
aliud fecit quam qui dixit Etenim cum quadraginta diebus ieiunus 
mansisset postea esuriit  dabat enim naturae quando voluit 
quae propria agere  vel quam qui divisam in ipso dixerunt 
actionem vel qui duplicem vel qui aliam et aliam Haec enim 
per pronomen duas actiones significant Et per pronomen enim 
multoties numerus demonstratur et in dicendo divinum et humanum 
Differentia enim differentium est differentia Ab 
hiis enim quae non sunt qualiter differant 




  
 ADVERSUS DICENTES 
SI DUARUM NATURARUM ET ACTIONUM HOMO NECESSE 
IN CHRISTO TRES NATURAS ET TOTIDEM DICERE ACTIONES 
 Singularis quidem homo ex duabus compositus naturis 
anima et corpore et has intransmutabiles habens in seipso duarum 
naturarum decenter dicetur servat enim alterutrarum et post 
unionem naturalem proprietatem Neque enim corpus immortale 
sed corruptibile neque anima mortalis sed immortalis neque 
corpus invisibile neque anima corporalibus oculis visibilis sed 
haec quidem rationalis et intellectualis et incorporea hoc autem 
grossum et visibile et irrationale Non autem unius naturae quae 
secundum substantiam divisa non unius ergo substantiae anima 
et corpus 
 Et rursus si animal rationale mortale homo omnis autem 
terminus subiectarum naturarum est demonstrativus non idem 
autem secundum naturae rationem rationale cum mortali Non 


ergo unius naturae erit homo secundum propriae determinationis 
regulam 
 Si autem dicetur unquam unius naturae homo pro specie 
naturae assumitur homo dicentibus nobis quod non differt homo 
ab homine secundum aliquam naturae differentiam Sed eandem 
consistentiam habentes omnes homines et ex anima compositi et 
corpore et duas unusquisque naturas perficientes sub una omnes 
definitione reducuntur Et non irrationabile hoc cum et omnium 
creabilium ut generabilium unam naturam sanctus Athanasius 
dixit in sermone adversus blasphemantes Spiritum Sanctum ita 
dicens Quoniam autem supra creationem est Spiritus Sanctus et 
aliud quidem praeter generabilium naturam proprium autem 
deitatis potest rursus conspicere Omne enim quod communiter 
et in multis consideratur non cuidam quidem plus cuidam autem 
minus existens substantia nominatur Quia igitur omnis homo 


ex anima est compositus et corpore secundum  hoc una natura 
hominum dicetur In hypostasi autem Domini non possumus 
dicere unam naturam Etenim naturae servant et post unionem 
singulae naturalem proprietatem et speciem christorum non est 
invenire Non enim genitus est alius Christus ex deitate et humanitate 
Deus et homo idem 
 Et rursus non idem est quod secundum speciem hominis 
unum et quod secundum substantiae animae et corporis unum 
Quod quidem secundum speciem hominis unum eam quae in 
omnibus hominibus non permutationem demonstrat quod autem 
secundum substantiam animae et corporis unum ipsum esse 
eorum laedit in non existentiam ipsam omnimodam ducens Aut 
enim unum in alterius transibit substantiam aut ex aliis aliud 
generabitur et utraque vertentur aut in propriis terminis manentia 
duae naturae erunt Non enim idem secundum substantiae 
rationem corpus incorporeo Non necesse igitur unam naturam in 
homine dicentes non propter identitatem substantialis qualitatis 
animae et corporis sed propter non permutationem eorum quae 


sub specie reducuntur atomorum unam et in Christo naturam 
dicere ubi species contentiva multarum hypostaseon non est 
 Amplius autem omnis compositio ex hiis quae proxime 
composuerunt composita esse dicitur non enim dicimus domum 
ex terra et aqua compositam esse sed ex lateribus et lignis Quia 
necesse et hominem dicere ex quinque ad minus compositum esse 
naturis et ex quatuor elementis et anima ita et in Domino nostro 
Iesu Christo non partes partium intuemur sed quae proxime 
componunt et deitatem et humanitatem 
 Amplius autem si duarum naturarum hominem dicentes 
tres naturas in Christo dicere cogemur et vos ex duabus naturis 
hominem dicentes ex tribus Christum dogmatizatis naturis 
similiter et de actionibus Alternam enim necesse naturae actionem 
esse quoniam autem duarum naturarum homo dicitur et est 
testis theologus et magnus Gregorius Nam naturae quidem 
duae ait Deus et homo quia et anima et corpus Sed et in sermone 
De Baptismate talia ait Duplicibus autem existentibus 


nobis ex anima et corpore et hoc quidem visibili hac autem 
invisibili natura duplex et purgatio per aquam et spiritum 


  
DE EO QUOD DEIFICATA EST NATURA DOMINI CARNIS 
ET VOLUNTAS 
 Oportet scire quod non secundum determinationem naturae 
vel versionem vel alterationem vel confusionem caro  Domini 
deificata esse dicitur et homotheos id est condivalis et Deus 
generata est ut ait theologus Gregorius Quorum hoc quidem 
deificavit hoc autem deificatum est et audeo dicere homotheon 
id est condivalem et hominem factum esse quod unxit et Deum 
quod unctum est Haec enim non secundum transmutationem 
naturae sed secundum dispensativam unionem eam quae secundum 
hypostasim dico secundum quam indivisibiliter Deo Verbo 
unita est et eam quae in invicem naturarum circumincessionem 
ut aimus et ferri ignitionem Quemadmodum enim humanationem 
sine transmutatione et versione confitemur ita et deificationem 


factam esse carnis glorificamus Neque enim quia Verbum caro 
factum est a terminis destitit propriae deitatis neque ab entibus 
ei Deo decibilibus gloriationibus neque utique caro deificata ex 
propria versa est natura vel eius naturalibus idiomatibus Permanserunt 
enim et post unionem naturae incommassatae et proprietates 
illaesae Domini autem caro divinis actionibus ditata est 
propter sincerissimam ad Verbum unionem scilicet eam quae 
secundum hypostasim nequaquam eorum quae secundum naturam 
propriarum hypostaseon casum Non enim secundum propriam 
actionem sed propter unitum ei Verbum divina agebat Verbo 
per eam propriam demonstrante actionem Nam comburit quidem 
ignitum ferrum cum naturali ratione combustivam possidens 
actionem sed ex ea quae ad ignem unione hoc habens 
 Eadem igitur et mortalis erat per seipsam et vivificativa 
per eam quae ad Verbum secundum hypostasim unionem Similiter 
autem et voluntatis deificationem non ut transmutato naturali 
motu dicimus sed ut unita divinae eius et omnipotenti voluntati 
et facta Dei humanati voluntas Unde volens quidem latere non 


potuit per seipsum cum acceptasset Deus Verbum monstrari in 
 seipso vere existere infirmitatem humanae voluntatis Volens 
autem leprosi egit purgationem propter eam quae ad divinam 
voluntatem unionem 
 Sciendum autem quod deificatio naturae et voluntatis 
manifestativum et demonstrativum est duarum naturarum 
et duarum voluntatum Quemadmodum enim ignitio non transmutat 
igniti naturam in eam quae ignis sed monstrat et ignitum 
et quod ignivit et non unius sed duorum est monstrativum ita 
et deificatio non unam naturam perficit compositam sed duas et 
eam quae secundum hypostasim unionem Ait nempe theologus 
Gregorius Quorum hoc quidem deificavit hoc autem deificatum 
est quorum enim dicens et hoc quidem et hoc autem 
duo monstravit 


  
AMPLIUS DE VOLUNTATIBUS ET AUTEXUSION 
ID EST LIBERIS ARBITRIO 
INTELLECTIBUS ET COGNITIONIBUS ET SAPIENTIIS 
 Deum perfectum et hominem perfectum dicentes Christum 
omnino omnia dabimus et quae Patris naturalia et quae matris 
Factus est enim homo ut quod victum est vincat Non impossibilis 


enim erat qui omnia poterat et omnipotenti eius potestate et 
virtute eripere a tyrannidem inferente hominem sed erat criminationis 
tyrannidem inferenti hypothesis id est materia qui 
hominem vincenti et a Deo violentiam patienti Ipsum igitur qui 
cecidit victorem monstrare volens compatiens Deus et philanthropos 
id est amator hominum homo fit simili simile revocans 
 Quoniam autem rationale et intellectuale animal homo 
nullus contradicit Qualiter igitur homo factus est si carnem 
inanimatam vel animam anun id est sine intellectu assumpsit 
Non hoc enim homo Quid autem et ab humanatione utilitatis 
haberemus protopathisantos id est principaliter passo non salvato 
neque copulatione deitatis renovato et renervato Quod enim inassumptibile 
incurabile Assumit igitur totum hominem et quod huius 
optimum quod ab infirmitate ceciderat ut toti salutem gratificet 
Intellectus autem insipiens et privatus cognitione non utique 
erit unquam Si enim inoperabilis et immobilis et inexistibilis 
omnino 


 Quod secundum imaginem renovare volens Deum Verbum 
factum est homo Quid autem quod secundum imaginem  nisi 
intellectus Quod melius igitur derelinquens quod deterius 
assumpsit Intellectus enim in medio est Dei et carnis huius 
quidem ut cohabitator Dei autem ut imago Intellectus igitur 
intellectui miscetur et mediatur intellectus Dei puritati et carnis 
grossitudini Si enim animam amentem Dominus assumpsit 
irrationalis animalis animam assumpsit 
 Si autem quoniam carnem factum esse Verbum Evangelista 
dixit sciendum quod in sancta Scriptura quandoque quidem anima 
dicitur homo ut illud In septuaginta quinque animabus ingressus 
est Iacob in Aegyptum quandoque autem caro ut illud Videbit 
omnis caro salutare Dei Non caro igitur inanimata neque amens 
sed homo factus est Dominus Ait nimirum ipse Quid me caedis 
hominem qui veritatem vobis locutus sum Assumpsit itaque 
carnem animatam anima et rationali et intellectuali rectiva quidem 
carnis recta autem a Verbi deitate 


 Igitur habuit quidem naturaliter et ut Deus et ut homo 
velle Sequebatur autem et subiciebatur eius voluntati  
non motum gnomi id est sententia propria sed haec volens quae 
divina volebat eius voluntas Permittente enim divina voluntate 
patiebatur quae propria naturaliter Nam quando quidem renuebat 
mortem naturaliter divina eius volente voluntate et permittente 
renuit mortem et in agonia factus est et timuit et quando voluit 
divina eius voluntas eligere humanam eius voluntatem mortem 
voluntaria ipsi passio facta est Non enim secundum quod 
Deus solum voluntarie seipsum tradidit in mortem sed et secundum 
quod homo Unde et eam quae adversus mortem audaciam 
et nobis gratificavit Ita denique ante salutarem passionem ait 
Pater si possibile est transeat a me calix hic Manifestum 
quoniam ut homo calicem bibiturus erat non enim ut Deus 
Ut homo igitur volens calicem transire haec naturalia timoris 
dixit verba Verum non mea fiat voluntas scilicet secundum 
quod tui heterousios id est alterius substantiae sum sed tua 
scilicet mea et tua secundum quod tibi exstiti homousios id est 


consubstantialis Haec bonae audaciae verba prius enim a naturali 
infirmitate tentata secundum sensum eam quae in separatione 
corporis naturalem compassionem passa Domini anima ut vere 
hominis facti secundum beneplacitum eius rursus divina nervata 
voluntate adversus mortem audet Quia enim idem totus erat 
Deus cum humanitate eius et totus homo cum eius deitate ipse 
ut homo in seipso et per ipsum supposuit quod humanum Deo et 
Patri typum id est formam nobis seipsum optimam et subscriptibilem 
tribuens et obediens Patri factus est 
 Autexusios autem id est libere volebat et divina et humana 
voluntate Omni enim rationali naturae omnino innata est autexusios 
id est libera arbitrio voluntas Ad quid enim habebit rationale 
non autexusios id est libere ratione utens Nam naturalem 
quidem concupiscentiam et in irrationabilibus animalibus conditor 
disseminavit ad consistentiam propriae naturae coacte ipsa ducentem 
Ratione enim carentia non possunt ducere sed ducuntur 
a naturali concupiscentia Unde simul atque concupiscentia generatur 
confestim et qui ad operationem impetus non enim ratione 


vel consilio vel scrutatione vel iudicio utuntur Unde neque ut 
virtute agitantia laudantur et beatificantur neque ut malitiam 
agentia puniuntur Rationalis autem natura habet quidem naturalem 
concupiscentiam motivam a ratione autem ductam et tenorem 
suscipientem a custodientibus quod secundum naturam rationis 
enim primatus hic est autexusios id est libera arbitrio voluntas 
quam naturalem in rationali aimus motum Ideo que ut virtutem 
tractans laudatur et beatificatur et ut malitiam tractans punitur 
 Quare volebat quidem autexusios id est libere mota Domini 
anima sed illa autexusios id est libere volebat quae divina eius 
voluntas volebat velle ipsam Non enim nutu Verbi caro movebatur 
 etenim Moyses et omnes sancti nutu divino movebantur 
 sed idem unus ens et Deus et homo secundum divinam 
et humanam volebat voluntatem ideo non gnomi id est sententia 
naturali autem magis virtute duae Domini voluntates differebant 
ab invicem Nam divina quidem eius voluntas et anarchos id est 
sine principio erat et panurgos id est omnia operans sequentem 
habens virtutem et impassibilis Humana autem eius voluntas 


 et a tempore incepit et ipsa naturales et indetractibiles passiones 
sustinuit et naturaliter non omnipotens fuit ut autem Dei Verbi 
vere et secundum naturam facta et omnipotens 


  
DE THEANDRICA ID EST DEI VIRILI ACTIONE 
 Beatus Dionysius novam quandam aiens theandricam 
id est Dei virilem actionem Christi secundum nos facti non 
destruens naturales actiones unam actionem ex humana et divina 
factam esse ait  ita enim utique et naturam unam dicemus 
novam ex divina et humana natura factam Quorum enim actio 
una horum et substantia una secundum sanctos patres  
sed volens monstrare novum et ineffabilem modum naturalium 
Christi actionum manifestationis ineffabili modo eius quae in 
invicem Christi naturarum circumincessionis conferenter et eam 
quae secundum hominem eius conversationem extraneam et 
paradoxon id est inopinabilem et naturae entium incognoscibilem 


et modum eius quae secundum ineffabilem  unionem retributionis 
Non divisas enim aimus actiones neque divise agentes naturas 
sed unite unamquamque cum alterius communione agentem hoc 
quod proprium habuit Neque enim humana egit secundum hominem 
solum non enim nudus erat homo neque divina secundum 
Deum solum non enim erat nudus Deus sed Deus simul existens et 
homo Quemadmodum enim naturarum unionem et naturalem differentiam 
cognoscimus ita et naturalium voluntatum et actionum 
 Sciendum itaque quod in Domino nostro Iesu Christo quandoque 
quidem ut de duabus naturis sermonem facimus quandoque 
autem ut de una persona et hoc autem et illud ad unam refertur 
intelligentiam Duae enim naturae unus sunt Christus et unus 
Christus duae naturae est Idem igitur est dicere agit Christus 
secundum alterutram eius duarum naturarum et agit alterutra 
natura in Christo cum alterius communione Communicat igitur 
divina quidem natura carni agenti propterea quia beneplacito 
divinae voluntatis permittebatur pati operari quae propria et 
propterea quia actio carnis omnino erat salutaris quod non humanae 


actionis est sed divinae Caro autem deitati Verbi agenti 
et propterea quia ut per organum per corpus divinae perficiebantur 
actiones et propterea quia unus erat qui agebat divine simul et 
humane 
 Scire enim oportet quod sanctus eius intellectus et naturales 
eius agebat actiones intelligens et cognoscens quoniam est Dei 
intellectus et quoniam ab omni adoratur creatione et memoratus 
earum quae in terra conversationum et passionum communicat 
autem agenti Verbi deitati et dirigenti et gubernanti omnia 
intelligens et cognoscens et dirigens non ut nudi hominis intellectus 
sed ut Deo secundum hypostasim unitus et Dei intellectus 
existens 
 Hoc igitur demonstrat theandrica actio quoniam virificati 
Dei scilicet humanati et humana eius actio divina erat scilicet 
deificata et non imparticeps divinae actionis et divina eius actio 
non imparticeps humanae eius actionis sed alterutra cum altera 
considerata Dicitur autem tropus hic periphrasis quando quis 
duo  quaedam per unam circumassumit dictionem Quemadmodum 


enim unam incisam combustionem dicimus et combustam incisionem 
igniti gladii aliam autem actionem aimus incisionem et 
aliam combustionem et alterius et alterius naturae ignis quidem 
combustionem ferri autem incisionem ita unam Christi theandricam 
id est Dei virilem actionem dicentes duas actiones intelligimus 
duarum naturarum eius deitatis quidem eius divinam et 
humanitatis eius humanam actionem 


  
DE NATURALIBUS ET INDETRACTIBILIBUS PASSIONIBUS 
 Confitemur autem quoniam omnes naturales et indetractibiles 
passiones hominis assumpsit Totum enim hominem et omnia 
quae hominis assumpsit praeter peccatum Hoc enim non naturale 
est neque a conditore in nobis disseminatum sed ex diaboli superseminatione 
cum nostra autexusio proaeresi id est libera arbitrio 
electione voluntarie consistens non vi nostri dominans Naturales 
autem et indetractibiles passiones sunt quae non in nobis quaecumque 
ex ea quae per transgressionem condemnatione in humanam 
devenere vitam puta fames sitis labor somnus lacrimae corruptio 
mortis refutatio timor agonia ex qua sudores guttae sanguinis 


et quod propter infirmitatem naturae ab angelis auxilium et quae 
talia quae omnibus hominibus naturaliter insunt 
 Omnis itaque assumpsit ut omnia sanctificet Tentatus 
est et vicit ut nobis victoriam negotietur et det naturae virtutem 
vincendi adversarium ut natura quondam victa per quas immissiones 
victa est per has vincat eum qui olim vicit 
 Igitur perniciosus quidem extrorsum immittebat non per 
intelligentias quemadmodum et Adae etenim illi non per intelligentias 
sed per serpentem Dominus autem immissionem 
repercussit et ut fumum dissolvit ut immittentes ei passiones 
devictae  et nobis facile expugnabiles fiant et ita novus Adam 
veterem resalvet 
 Quapropter naturales nostrae passiones secundum naturam et 
super naturam fuerunt in Christo Secundum naturam enim movebantur 
apud ipsum quando permittebat carni pati quae propria 
super naturam autem non praecedebant in Domino voluntatem naturalia 
nihil enim coactum in ipso consideratur sed omnia voluntaria 
Volens enim esurivit volens sitivit volens timuit volens mortuus est 




  
DE IGNORANTIA ET SERVITUTE 
 Oportet cognoscere quoniam ignorantem quidem et servilem 
assumpsit naturam Etenim serva est hominis natura eius qui 
fecit ipsam Dei et non habet futurorum cognitionem Si igitur 
secundum theologum Gregorium separabis quod videtur ab eo 
quod intelligitur et serva dicetur et ignorans caro Propter 
hypostaseos autem id est personae identitatem et indivisibilem 
unionem ditata est Domini anima futurorum cognitione ut et 
reliquis divinis signis Quemadmodum enim caro hominum secundum 
propriam naturam non est vivificativa Domini autem 
caro  unita secundum hypostasim ipsi Deo Verbo ab ea quidem 
quae secundum naturam mortalitate non destitit vivificativa 
autem facta est propter eam quae ad Verbum secundum hypostasim 
unionem et non possumus dicere quoniam non fuit et est 
semper vivificativa ita humana quidem natura substantialiter 
non possidet futurorum cognitionem Domini autem anima propter 
eam quae ad Deum Verbum unionem et hypostaticam id est 


personalem identitatem ditata est ut dixi cum reliquis divinis 
signis et futurorum cognitione 
 Sciendum autem quod neque servam ipsam dicere possumus 
Servitutis enim et dominationis nomen non naturae sunt cogitationes 
sed eorum quae ad aliquid quemadmodum paternitatis 
et filiationis Haec enim non substantiae sed scheseos id est 
habitudinis sunt significativa Quemadmodum igitur de ignorantia 
diximus quoniam si tenuibus intelligentiis scilicet intellectus subtilibus 
fantasiis id est imaginationibus divides quod creabile ab increabili 
serva est caro si non unita esset Deo Verbo semel autem 
unita secundum hypostasim qualiter erit ancilla Unus enim 
ens Christus non potest servus esse sui ipsius et Dominus Haec 
enim non eorum quae simpliciter dicuntur sunt sed eorum quae 
ad aliud Cuius igitur erit servus Patris Non igitur quaecumque 
habet Pater et Filii sunt si nimirum Patris est servus sui ipsius 
autem minime Qualiter autem de nobis dicit Apostolus Quare 
non adhuc es servus sed filius per ipsum adoptatus si nimirum 
ipse servus est Appellative igitur dicitur servus non ipse ens hoc 
propter nos autem servi formam accipiens et servus nobis cum 
vocatus Impassibilis enim existens propter nos servivit passionibus 


et minister nostrae salutis factus est Qui autem dicunt ipsum 
servum distare faciunt unum Christum in duo quemadmodum 
Nestorius Nos autem dominatorem ipsum aimus et Dominum 
omnis creationis unum Christum eundem et Deum simul et 
hominem et omnia scientem In ipso enim sunt omnes thesauri 
sapientiae et cognitionis absconditi 


  
PERI PROKOPIS ID EST DE PROFECTIONE 
Proficere autem dicitur sapientia et aetate et gratia aetate 
quidem augens per augmentationem autem aetatis eam quae 
inerat ei sapientiam in manifestationem ducens amplius eam quae 
hominum in sapientia et gratia proficientiam et perfectionem eius 
quae Patris acceptationis scilicet hominum theognosian id est Dei 
cognitionem et salutem propriam proficientiam faciens et oikiumenos 
id est proprium faciens ubique quod nostrum Qui autem 
proficere ipsum dicunt sapientia et gratia ut additamentum 


suscipientem ipsum non ex summa existentia carnis factam fuisse 
unionem dicunt neque eam quae secundum hypostasim unionem 
venerantur a Nestorio autem inania sapiente suasi scheticam 
id est habitudinalem unionem et nudam inhabitationem praesagantur 
non cognoscentes neque quae dicunt neque de 
quibus certificant Si enim vere unita est Deo Verbo caro ex 
summa existentia magis autem in ipso exstitit et hypostaticam 
id est personalem ad ipsum habuit identitatem qualiter non 
perfecte ditata est omni sapientia et gratia Non ipsa gratia 
communicans neque secundum gratiam hiis quae Verbi participans 
sed magis propter eam quae secundum hypostasim unionem 
humanorum et divinorum unius Christi factorum quia idem erat 
et Deus simul et homo gratiam et sapientiam et omnium bonorum 
plenitudinem mundo irrigans 




  
DE TIMORE 
 Timoris nomen duplicem habet intelligentiam Est enim 
timor naturalis nolente anima dividi a corpore propter eam quae 
ex principio a conditore imposita est ei naturalem compassionem 
et familiaritatem propter quam naturaliter timet et agoniam 
patitur et renuit mortem Cuius terminus Secundum naturam 
timor est virtus secundum systolin id est contractionem essentiae 
desiderativa Si enim ex non ente ad esse deducta sunt a conditore 
omnia existendi et non nonexistendi desiderium habent naturaliter 
Horum autem secundum naturam proprium quae ad systatica 
id est ad constitutiva promotio Et Deus Verbum igitur homo 
factum habuit hoc desiderium in systaticis quidem id est in 
constitutivis naturae promotionem monstrans escam et potum 
et somnum  desiderans et naturaliter in experientia horum factus 
in corruptivis autem admonitionem ut tempore passionis voluntarie 
eam quae ad mortem systolin id est contractionem fecerit 
Etsi enim lege naturae fiebant quae fiebant sed non secundum 


nos coacte Voluntarie enim naturalia volens suscipere dignatus 
est Quare ipse timor et pavor et agonia naturalium est et indetractibilium 
passionum et non subiectarum peccato 
 Est rursus timor qui ex perditione cogitationum consistit et 
incredulitate et in ignorando mortis horam ut quando nocte 
timemus sonitu aliquo fiente qui praeter naturam est quem et 
determinantes dicimus Praeter naturam timor est irrationalis 
systole id est contractio Hunc Dominus non assumpsit 
Ideo neque timuit unquam nisi in passionis tempore etsi dispensative 
seipsum contraxit multoties non enim ignorabat tempus 
 Quoniam autem vere timuit ait sacer Athanasius in 
sermone Adversus Apollinarium Propter hoc Dominus dixit Nunc 
anima mea turbata est Nunc autem hoc est quando voluit tamen 
nimirum solum quod erat demonstrat non enim quod non erat 
ut praesens nominabat ut opinione fientibus quae dicebantur 
natura enim et veritate omnia fiebant Et post alia Nequaquam 
autem deitas passionem assumit citra patiens corpus neque turbationem 
et tristitiam demonstrat citra animam contristatam et 


conturbatam neque maestus est et orat citra intelligentiam 
maestam et orantem Sed enim et sine victione naturae contingebant 
quae dicuntur sed in monstratione existentiae agebantur 
quae fiebant Sed victione naturae non contingere quae fiebant 
non involuntarie haec sustinere ostendit 


  
DE DOMINI ORATIONE 
 Oratio est ascensus intellectus ad Deum vel petitio decentium 
a Deo Qualiter igitur Dominus in Lazaro et tempore passionis 
orabat Neque enim ascensione quae ad Deum indigebat sanctus 
eius intellectus semel secundum hypostasim Deo Verbo unitus 
neque ea quae a Deo petitione unus enim est Christus sed nostram 
propriam faciens personam et formans in seipso quod nostrum 
et subscriptio nobis fiens et docens nos a Deo Patre petere et ad 
ipsum extendi et per sanctum eius intellectum dirigens  nobis eam 
quae ad Deum ascensionem Quemadmodum enim passiones sustinuit 


nobis eam quae adversus ipsas victoriam bravium tribuens ita 
et orat nobis viam faciens ut dixi ad eam quae ad Deum ascensionem 
et pro nobis omnem iustitiam implens ut dixit ad 
Iohannem et reconcilians nobis sui ipsius Patrem et ut principium 
et causam sui ipsius hunc honorans et monstrans quod non est 
antitheos id est Deo contrarius Nam quando quidem dixit in 
Lazaro Pater gratias tibi ago quia audisti me Ego autem sciveram 
quia semper me audis sed propter adstantem turbam dixi ut cognoscant 
quoniam tu me misisti non omnibus manifestissimum exstitit 
quoniam ut principium sui ipsius et causam honorans sui ipsius 
Patrem et monstrans quod non antitheos id est Deo contrarius 
 Quando autem dixit Pater si possibile est transeat a me 
calix hic Verumtamen non ut ego volo sed ut tu non omni 
ubique manifestum est quod docens nos in tentationibus a solo 
Deo petere auxilium et divinam nostrae praeponere voluntati 
et monstrans quod vere quae nostrae propria fecit naturae Quoniam 
autem secundum veritatem duas voluntates naturales quidem et 
similes naturarum eius sed non subcontrarias possedit Pater 
ait ut homousios id est consubstantialis si possibile non 


ignorans quid enim Deo impossibile sed erudiens nos et divinam 
nostrae praeponere voluntati Hoc enim solum impossibile quod 
Deus non vult neque permittit Verumtamen non ut ego volo 
sed ut tu ut quidem Deus tautotelis id est eadem volens ens 
Patri ut autem homo existens eam quae humanitatis naturaliter 
demonstrat voluntatem Haec enim naturaliter renuit mortem 
 Hoc autem id est Deus meus Deus meus ut quid me 
dereliquisti nostram propriam faciens dixit personam Neque 
enim Deus eius qui Pater nisi demum diviso subtilibus intellectus 
imaginationibus eo quod videtur ab eo quod intelligitur nobis cum 
ordinetur neque derelictus est unquam a propria deitate sed nos 
sumus qui derelicti et despecti quare nostram oikiumenos id est 
propriam faciens personam haec oravit 


  
PERI OIKIOSEOS ID EST DE FAMILIARITATE 
Oportet scire quod duae oikioses sunt id est proprialitates 
una naturalis et substantialis et altera personalis et habitudinalis 


Naturalis igitur quidem et substantialis secundum quam propter 
philantropian id est amorem hominum Dominus et naturam 
nostram et naturalia omnia assumpsit natura et veritate factus 
homo et naturalium in experientia factus Personalis autem 
quando quis alterius subinduit personam propter habitudinem 
misericordiam aio vel amorem et pro ipso eos qui pro ipso fecit 
sermones nihil ei pertinentes secundum quam et maledictionem 
et derelictionem nostram et quae talia non entia naturalia oikiosato 
id est propria fecit non ipse hoc ens vel factus sed nostram 
assumens personam et nobis cum ordinatus Tale autem est et 
factus pro nobis maledictio 


  
DE PASSIONE CORPORIS DOMINI 
ET IMPASSIBILITATE EIUS DEITATIS 
 Ipsum igitur Dei Verbum omnia sustinuit carne divina et 
sola eius natura impassibili permanente Uno enim Christo qui 
ex deitate et humanitate compositus est et in deitate et humanitate 


existit vere patiente quod passibile quidem ut aptum natum pati 
passum est non compassum autem est quod impassibile Nam 
anima quidem passibilis existens corpore inciso ipsa non incisa 
condolet et compatitur corpori deitas autem impassibilis ens 
non compassa est corpori 
 Sciendum autem quod Deum quidem carne passum aimus 
deitatem autem carne passam vel Deum per carnem passum 
nequaquam Quemadmodum enim sole in ligno superlucente si 
securis quaedam incidit lignum incisibilis et impassibilis permanet 
sol multo magis impassibilis Verbi deitas secundum hypostasim 
unita carni carne patiente permanet impassibilis Et quemadmodum 
si quis ignito ferro superinfunderet aquam quod quidem aptum 
natum est pati ab aqua ignis dico extinguitur innocuum autem 
permanet ferrum non aptum natum enim est ab aqua corrumpi 
multo plus carne passa sola impassibilis deitas passionem non 
suscepit et inseparabilis ab ipsa permanens Non necesse autem 


omnifariam et indeficienter assimilari exempla Necesse autem in 
exemplis et simile considerari et dissimile quia non exemplum 
quod enim in omnibus simile idem utique erit et non exemplum 
et maxime in divinis Impossibile enim in omnibus simile invenire 
exemplum et in theologia et in dispensatione 


  
DE EO QUOD INSEPARABILIS PERMANSIT VERBI DIVINITAS 
AB ANIMA ET CORPORE ET IN MORTE DOMINI ET QUOD 
UNA PERMANSIT HYPOSTASIS 
 Impeccabilis ens Dominus noster Iesus Christus  peccatum 
enim non fecit qui tollit peccatum mundi neque inventus 
est dolus in ore eius  non subiciebatur morti sed nimirum 
propter peccatum in mundum introivit mors Moritur itaque eam 
quae pro nobis mortem assumens et seipsum Patri offert hostiam 
pro nobis ei enim deliquimus et ipsum oportebat pro nobis redemptionem 


suscipere et ita nos solvi a condemnatione Absit enim 
tyranno dominatoris oblatum esse sanguinem Advenit itaque 
mors et transglutiens corporis muscipulam delear id est escam 
deitatis hamo transfigitur et impeccabile et vivificabile gustans 
corpus corrumpitur et omnes reducit quos quondam transglutivit 
Quemadmodum enim tenebrae luminis introductione destruuntur 
ita corruptio vitae immissione expellitur et fit omnibus vita 
corruptio autem ei qui corrupit 
 Etsi mortuus est itaque ut homo et sancta eius anima ab 
incontaminato divisa est corpore sed deitas inseparabilis utrisque 
permansit ab anima et corpore aio et neque ita una hypostasis 
in duas hypostases divisa est et corpus enim et anima secundum 
idem ex principio in Verbi hypostasi habuerunt existentiam et 
in morte a se invicem divisa singulum eorum mansit unam hypostasim 
Verbi habens Quare una Verbi hypostasis Verbi et animae 
et corporis exstitit hypostasis Numquam enim neque anima neque 
corpus propriam habuerunt hypostasim praeter Verbi hypostasim 
una autem semper Verbi hypostasis et numquam duae Quare 


una semper Christi hypostasis Etsi enim localiter anima a corpore 
separata est sed hypostaticos id est personaliter per Verbum 
unita fuit 


  
PERI DIAPHTHORAS ET PHTHORAS 
ID EST DE DESTRUCTIONE ET CORRUPTIONE 
 Phthoras id est corruptionis nomen duo significat Significat 
 enim humanas has passiones famem sitim laborem 
clavorum perforationem mortem scilicet separationem animae 
a corpore et quae talia Secundum hoc significatum phtharton 
id est corruptibile Domini corpus aimus Omnia enim haec 
voluntarie assumpsit Significat autem phthora id est corruptio 
et perfectam corporis in ea ex quibus compositum est elementa 
dissolutionem et destructionem quae magis a multis diaphthora 
et dicitur et nominatur Huius experimentum corpus Domini non 
habuit ut ait propheta David Quoniam non derelinques animam 
meam in infernum nec dabis sanctum tuum videre diaphthoran 
id est destructionem 


 Igitur incorruptibile quidem secundum insipientem Iulianum 
et Gaianum corpus Domini dicere secundum primum corruptionis 
significatum ante resurrectionem impium Si enim incorruptibile 
non homousion id est consubstantiale nobis sed et opinione et 
non veritate facta sunt quae facta esse ait evangelium famem 
sitim clavos costae punctionem mortem Si autem opinione facta 
sunt deceptio et scaeva dispensationis mysterium et opinione et 
non veritate factus est homo et opinione et non veritate salvati 
sumus Sed absit Et qui haec dicunt salutis expertes fiant Nos 
autem vera salute sortiti sumus et potiemur Secundum autem 
secundum significatum incorruptibile confitemur Domini corpus 
quemadmodum nobis theophori id est Deum ferentes patres 
tradiderunt Post nimirum a mortuis resurrectionem Salvatoris 
et secundum primum significatum incorruptibile Domini corpus 
aimus Etenim nostro corpori et resurrectionem et eam quae post 
haec incorruptionem Dominus per proprium donavit corpus 


ipse primitiae et resurrectionis et incorruptionis et impassibilitatis 
nobis factus Oportet enim corruptibile hoc indutum esse incorruptionem 
ait divus Apostolus 


  
 DE DESCENSIONE IN INFERNUM 
Descendit in infernum anima deificata ut quemadmodum hiis 
qui in terra iustitiae ortus est sol ita et hiis qui sub terra in tenebris 
et umbra mortis sedent superlucescat lumen ut quemadmodum 
hiis qui in terra evangelizavit pacem captivis remissionem 
caecis visum et hiis qui crediderunt factus est causa 
salutis aeternae hiis autem qui non crediderunt redargutio 
incredulitatis ita et hiis qui in inferno ut ei omne genu 
flectatur caelestium et terrestrium et infernorum et ita eos 
qui a saeculo solvens compeditos rursus ex mortuis rediit dirigens 
nobis resurrectionem 




  
DE HIIS QUAE POST RESURRECTIONEM 
Post eam vero quae ex mortuis resurrectionem omnes quidem 
passiones deposuit corruptionem dico et famem et sitim somnum 
et fatigationem et quae talia Etsi enim gustavit cibum post 
resurrectionem sed non  lege naturae Non enim esurivit dispensationis 
autem modo veritatem credere faciens resurrectionis quod 
haec eadem est caro quae passa est et resurrexit Nullam enim 
partium naturae deposuit non corpus non animam sed et corpus 
et animam et rationalem et intellectualem et voluntativam et 
activam possidet et ita ad caelos rediit et ita in dextera Patris 
sedet volens et divine et humane nostram salutem et agens divine 
quidem universorum providentiam et conservationem et gubernationem 
humane autem rememorans earum quae in terra conversationum 
et videns et cognoscens quod ab omni adoratur 
rationali creatura Cognoscit enim sancta eius anima quia secundum 
hypostasim unita est Deo Verbo et coadoratur ut Dei anima et 


non ut simpliciter anima Sed et hoc id est ascendere ex terra ad 
caelos et descendere rursus actiones sunt circumscripti corporis 
Ita enim veniet ait ad vos quomodo vidistis eum euntem in 
caelum 


  
DE EA QUAE IN DEXTERA PATRIS SEDE 
A dexteris autem Dei et Patris sedisse aimus Christum corporaliter 
Non localem autem dexteram Patris dicimus Qualiter enim qui 
incircumscriptibilis localem adipisceretur dexteram Dextera enim 
et sinistra eorum quae circumscribuntur sunt Dexteram autem Patris 
dicimus gloriam et honorem deitatis in qua Dei Filius ante saecula 
existens ut Deus et Patri homousios id est consubstantialis in 
ultimis incarnatus et corporaliter sedet conglorificata ei carne eius 
Adoratur enim una adoratione cum carne eius ab omni creatura 




  
 ADVERSUS DICENTES 
SI DUARUM NATURARUM CHRISTUS VEL CREATURAE 
CULTUM FACITIS NATURAM CREABILEM ADORANTES VEL 
UNAM NATURAM ADORABILEM DICITIS ET ALIAM 
INADORABILEM 
Filium Dei cum Patre et Sancto Spiritu adoramus incorporeum 
quidem ante inhumanationem nunc autem eundem incarnatum et 
factum hominem cum existendo Deum Caro itaque eius secundum 
eius quidem naturam si dividas subtilibus intelligentiis quod 
videtur ab eo quod intelligitur inadorabilis est ut creatura unita 
autem Deo Verbo propter ipsum et in ipso adoratur Quo enim 
modo rex et nudus adoratur et indutus et purpura ut nuda quidem 
purpura et conculcatur et proicitur regale autem facta indumentum 
honoratur et glorificatur et si quis hanc perforaverit morte 
plerumque condemnatur sicut autem et lignum nudum non est 
tactui inaccessibile igni autem connexum et carbo factum non 


propter seipsum sed propter copulatum ignem inaccessibile fit et 
non ligni natura existit inaccessibilis sed carbo scilicet ignitum 
lignum ita caro secundum sui ipsius quidem naturam non est 
adorabilis adoratur autem in incarnato Deo Verbo non propter 
seipsam sed propter unitum ei secundum hypostasim Deum Verbum 
et non aimus quoniam carnem adoramus nudam sed carnem 
Dei scilicet incarnatum Deum 


  
PROPTER QUID FILIUS INHUMANATUS EST ET NON PATER 
NEQUE SPIRITUS ET QUID INHUMANATUS DIREXERIT 
 Pater qui Pater et non Filius Filius qui Filius  et non 
Pater Spiritus Sanctus qui Spiritus et non Pater neque Filius 
Proprietas enim immobilis Vel qualiter utique proprietas si 
movetur et transcidit Ideo Filius Dei Filius hominis fit ut maneat 
proprietas immobilis Filius enim ens Dei et Filius hominis fit ut 
incarnatus ex sancta Virgine et non secessit a propria proprietate 


 Inhumanatus est enim Filius Dei ut in quo fecit hominem 
rursus ipsi id gratificet fecit enim ipsum secundum imaginem eius 
intellectualem et liberum arbitrio et secundum similitudinem 
scilicet in virtutibus perfectum ut possibile hominis naturae Hae 
enim velut characteres divinae existunt naturae sine sollicitudine 
esse et indivulsio et simplicitas et perfectio bonitas sapientia 
iustitia omni malitia liberum Igitur in communione quidem sui 
ipsius constituens hominem  in incorruptione enim hunc 
fecit  per suam vero communionem reduxit ipsum ad incorruptionem 
quia vero per transgressionem mandati divinae imaginis 
characteres obfuscavimus et confudimus et in malitia facti divina 
communione denudati sumus Quae enim participatio lumini ad 
tenebras Et extra vitam facti sub mortis corruptione cecidimus 
Quia vero tradidit quod melius et non custodivimus assumit quod 
deterius nostram dico naturam ut per seipsum et in seipso renovet 
quidem quod secundum imaginem et secundum similitudinem 


doceat autem et nos virtuosam civilitatem et hanc per seipsum 
faciat nobis facile pertransibilem et vitae communionem liberet 
a corruptione primitiae factus nostrae resurrectionis et inutile 
factum et contritum vas renovet ut a tyrannide diaboli redimat 
ad Dei cognitionem nos vocans et renervet et erudiat per obedientiam 
et humilitatem luctari adversus tyrannum 
 Quievit denique daemoniorum caerimonia creatio divino 
sanctificatur corpore delubra et templa idolorum destruuntur Dei 
cognitio plantatur trinitas quae homousios id est consubstantialis 
et increabilis deitas veneratur unus Deus verus conditor universorum 
et Dominus virtutes constituuntur resurrexionis spes per 
Christi resurrexionem donata est horrent quondam subiectos homines 
daemones et quod demum mirabile quoniam haec omnia per 
crucem et passiones et  mortem directa sunt in universam terram 
evangelium Dei recognitionis praedicatum est non bellis et armis 
et exercitibus adversarios devincens sed pauci nudi pauperes 


et illiterati persecutionem passi verberati mortificati crucifixum 
carne et mortuum Deum entem praedicantes sapientibus et potentibus 
praevaluerunt sequebatur enim eos crucifixi omnipotens 
virtus Mors quae quondam terribilissima vincitur et antequam 
vita horribilis quondam et odibilis eligitur Hae Christi praesentiae 
directiones hae eius virtutis cognitiones Non enim ut per Moysen 
unum populum ex Egypto et Pharaonis servitute mare dividens 
salvavit omnem autem magis humanitatem ex corruptione mortis 
et amaro tyranno peccato eruit non violentia ducens ad virtutem 
non terrae suffodiens et igni comburens et lapidari iubens peccantes 
sed mansuetudine et longanimitate hominibus suadens 
eligere virtutem et laboribus qui pro ea exercitari et delectari 
Nam olim quidem peccantes verberabantur et adhuc peccato 
adhaerebant et Deus ipsis peccatum putabatur nunc autem pro 
pietate et virtute verbera eligunt et torsiones et mortem 
 Euge o Christe Dei Verbum et sapientia et virtus et Deus 
omnipotens quid tibi pro hiis omnibus aporoi id est inopes nos 
retribuemus Tua enim universa et petis a nobis nihil quam salvari 
ipse et hoc tribuens et accipientibus gratiam sciens propter 


ineffabilem bonitatem tibi gratias qui esse dedisti et bene esse 
gratificasti et eos qui ex hoc ceciderant rursus reducens ad id 
propter ineffabilem condescensionem 


  
AD INTERROGANTES 
HYPOSTASIS CHRISTI CREATA EST AN INCREATA 
Hypostasis Dei Verbi ante incarnationem simplex erat et 
incomposita et incorporea et increata incarnata autem ipsa facta 
est et carni hypostasis et facta est composita ex deitate quam 
semper habuit et ex ea quam assumpsit carne et fert duarum 
naturarum idiomata in duabus cognita naturis Quare ipsa una 
hypostasis et increata est deitate et creata humanitate visibilis 
et invisibilis quia cogemur vel dividere unum  Christum duas 
hypostases dicentes vel naturarum negare differentiam et versionem 
inducere et confusionem 


  
DE EO QUANDO VOCATUS EST CHRISTUS 
 Non ut quidam mentiuntur ante eam quae ex Virgine incarnationem 
intellectus unitus est Deo Verbo et ex tunc vocatus 


est Christus hoc autem Origenis delirationum est inconveniens 
praeexistentiam animarum dogmatizantis Nos autem Christum 
et genitum esse et vocatum esse aimus Filium et Verbum Dei ex 
quo in ventre sanctae Virginis habitavit et caro invertibiliter 
factum est et uncta est caro deitate Unctio enim haec humanitatis 
ut ait theologus Gregorius Sed et sacratissimus Alexandrinorum 
Cyrillus ad imperatorem Theodosium scribens haec ait 
Oportet enim ego demum aio neque quod ex Deo Verbum sine 
humanitate neque utique quod ex muliere natum est templum 
non unitum Verbo Christum Iesum nominari Humanitati enim 
secundum unitionem dispensativam ineffabiliter counitum quod 
ex Deo Verbum intelligitur Christus Et ad reginas ita Quidam 
aiunt quoniam hoc nomen Christus convenit soli et proprie secundum 
seipsum intellecto et existenti ei quod ex Deo Patre 
genitum est Verbo Nos autem non ita edocti sumus sapere vel 
dicere Quando enim factum est caro quod Verbum tunc eum et 


Christum Iesum nominatum esse dicimus Quia enim kechriste 
id est unctus est oleo exultationis scilicet Sancto Spiritu a Deo 
et Patre ideo et Christus nominatur Quoniam autem circa humanitatem 
chrisis id est unctio nequaquam dubitabit quis eorum 
qui recta sentire assueti sunt Sed Athanasius venerabilis in 
sermone de salutari epiphania ita dicit Praeexistens Deus ante 
eam quae in carne epidimian id est adventationem non erat 
homo sed Deus erat apud Deum invisibilis et impassibilis  ens 
neque igitur Christus nomen citra carnem inducitur quia sequitur 
nomen passio et mors 
 Divina autem Scriptura ait Propter hoc echrisen id est 
unxit te Deus tuus Sciendum quod multotiens utitur divina 
Scriptura praeterito tempore pro futuro ut Post haec in terra 
visus est et cum hominibus conversatus est Nondum enim visus 
est neque conversatus est Deus cum hominibus quando haec 
dicebatur Et Super flumina Babylonis illic sedimus et flevimus 
Nondum autem haec facta erant 




  
AD INTERROGANTES AN DUAS NATURAS GENUIT SANCTA 
DEI GENITRIX ET AN DUAE NATURAE 
IN CRUCE PENDEBANT 
 Naturae quidem est ageniton et geniton per unum n scriptum 
id est ingenitum et genitum quod significat increatum et creatum 
agenniton et genniton quod per duo n profertur scilicet quod 
natum est et nonnatum non naturae sed hypostaseos Est igitur 
quidem divina natura agenitos id est ingenita scilicet increata 
omnia autem quae post divinam naturam genita id est creata 
Consideratur igitur in divina quidem et increabili natura agenniton 
quidem id est ingenitum in Patre non enim genitus est genniton 
autem id est genitum in Filio ex Patre enim sempiterne genitus 
est processibile autem in Sancto Spiritu Uniuscuiusque autem speciei 
animalium quae prima quidem agennita id est nonnata sed 
non agenita id est ingenita generata sunt enim a conditore non 
nata sunt autem ex similibus Genesis quidem enim id est nativitas 


creabilis est gennesis autem in Deo quidem ex solo Patre homousiu 
id est consubstantialis Filii progressio in creaturis autem ex copulatione 
masculi et foeminae homousiu hypostaseos id est consubstantialis 
personae progressio Unde cognoscimus quod non est naturae 
nasci sed hypostaseos Si enim naturae esset non utique in 
eadem natura genniton consideratur et agenniton Hypostasim igitur 
genuit sancta Dei genitrix in duabus cognitam naturis deitate 
quidem ex Patre genitam intemporaliter in ultimis autem in tempore 
ex seipsa incarnatam et carne partam 
  Si autem interrogantes aenigmatice dicent quoniam qui 
genitus est ex sancta Dei genitrice duae naturae est aimus duae 
naturae est Deus enim est idem et ipse et homo Similiter et de 
crucifixione et resurrectione et assumptione non naturae haec sunt 
sed hypostaseos Passus igitur est Christus in duabus naturis ens 
passibili natura et crucifixus est Carne enim in cruce pendebat 
et non deitate Quia dicent nobis interrogantibus duae naturae 
mortuae sunt nequaquam dicent Non igitur neque duae naturae 
crucifixae sunt sed genitus est Christus scilicet Deus Verbum 


humanatus genitus est carne crucifixus est carne mortuus est 
carne impassibili manente eius deitate 


  
QUALITER PRIMOGENITUS DICITUR UNIGENITUS 
FILIUS DEI 
 Primogenitus est qui primus genitus est sive unigenitus 
sive et ante alios fratres Igitur si quidem diceretur Filius Dei 
primogenitus unigenitus autem non diceretur suspicaremur utique 
creaturarum ipsum esse primogenitum ut creatura existentem 
Quoniam autem primogenitus et unigenitus dicitur oportet autem 
et utraque observare in ipso Primogenitum quidem ipsum dicimus 
omnis creaturae quoniam et ipse ex Deo sed ipse quidem 
ex substantia Dei et Patris solus intemporaliter genitus decenter 
Filius unigenitus primogenitus sed non protoktistos id est primocreabilis 
diceretur Creatio enim non ex substantia Patris sed 
voluntate eius ex non ente ad esse deducta est Primogenitus 


autem in multis fratribus unigenitus enim ens et ex matre quia 
participavit sanguine et carne similiter nobis et homo factus est 
facti autem sumus et nos  filii Dei per ipsum adoptati per baptisma 
Ipse igitur natura Filius Dei primogenitus in nobis qui adoptione 
et gratia filii Dei facti sumus et fratres eius existimus factus est 
Unde dixit Ascendo ad Patrem meum et Patrem vestrum Deum 
meum et Deum vestrum Non dixit Patrem nostrum sed Patrem 
meum natura manifestum est quoniam et gratia Patrem 
nostrum et Deum meum et Deum vestrum et non dixit Deum 
nostrum sed Deum meum si dividas subtilibus intelligentiis 
quod videtur ab eo quod intelligitur et Deum nostrum ut conditorem 
et Dominum 
Ad dicentes Vel sub continua quantitate reducuntur vel sub 
discreta hae duae naturae  Domini naturae neque unum corpus 


sunt neque superficies neque linea non locus non tempus ut sub 
continua quantitate reducantur Haec enim sunt quae continue 
numerantur Unitae sunt autem Domini naturae inconfusibiliter 
secundum hypostasim et divisae sunt indivisibiliter ratione et 
modo differentiae Et quo quidem modo unitae sunt non numerantur 
Non enim dicimus duas hypostases esse naturas Christi vel 
duas secundum hypostasim quo autem modo indivisibiliter dividuntur 
numerantur Duae enim sunt naturae ratione et modo differentiae 
Unitae enim secundum hypostasim et in invicem circumincedentes 
inconfusibiliter unitae sunt eam quae in invicem transmutationem 
non suscipientes propriam unaquaeque naturalem differentiam 
et post unionem conservans Quod creabile enim permansit creabile 
et quod increatum increatum Modo igitur differentiae et solo numeratae 
sub discreta quantitate reducuntur Impossibile enim quae secundum 
nihil differunt numerari secundum quod autem differunt 
secundum hoc et numerantur puta Petrus et Paulus secundum 
quod quidem uniti sunt non numerantur ratione enim substantiae 
uniti duae naturae neque sunt neque dicuntur secundum hypostasim 
autem differentes duae hypostases dicuntur Quare differentia 
causa numeri 




  
DE FIDE ET BAPTISMATE 
 Confitemur autem unum baptisma in remissionem peccatorum 
et in vitam aeternam Baptisma enim Domini mortem 
monstrat Consepelimur igitur Domino per baptisma ut ait divus 
Apostolus Quemadmodum igitur semel perfecta est Domini 
mors ita et semel oportet baptizari baptizari autem secundum 
Domini sermonem In nomine Patris et Filii et Sancti Spiritus 
edoctos eam quae in Patrem et Filium et Spiritum Sanctum confessionem 
Quicumque igitur in Patrem et Filium  et Sanctum 
Spiritum baptizati et unam naturam in tribus deitatis hypostasibus 
edocti rursus rebaptizantur hii recrucifigunt Christum ut ait 
divus Apostolus Impossibile enim semel illuminatos et quae 
deinceps rursus renovare in poenitentiam recrucifigentes sibi 
ipsis Filium Dei et exemplificantes Quicumque autem non in 
sanctam trinitatem baptizati sunt hos oportet rebaptizari Etsi 
enim ait Apostolus quoniam in Christum et in mortem eius 


baptizati sumus non ita oportet fieri ait invocationem baptismatis 
sed quoniam typus mortis Christi est baptisma Per tres 
enim immersiones tres dies Domini sepulturae significat baptisma 
In Christum igitur baptizari significat credentes in ipsum baptizari 
Impossibile autem in Christum credere non edoctos eam quae 
in Patrem et Filium et Sanctum Spiritum confessionem Christus 
enim est Filius Dei viventis quem unxit Pater Sancto Spiritu ut 
ait divus David Propter hoc unxit te Deus Deus tuus oleo 
exultationis prae participibus tuis Et Isaias ex persona Domini 
Spiritus Domini super me cuius gratia unxit me Invocationem 
nimirum proprios discipulos Dominus docens dixit Baptizantes 
eos in nomine Patris et Filii et Sancti Spiritus Quoniam enim 
in incorruptionem fecit nos Deus transgredientes autem salutare 
eius mandatum corruptione mortis condemnavit ut non immortale 
esset malum condescendens servis ut misericors et secundum nos 
factus a corruptione per propriam passionem redemit et irrigavit 
nobis ex sancta et incoinquinata eius costa fontem remissionis 
 aquam quidem in regenerationem et ablutionem peccati et 


corruptionis sanguinem autem potum vitae aeternae datorem 
Et mandatum dedit nobis per aquam regenerari et Spiritum per 
orationem et innovationem aquae superveniente Spiritu Quoniam 
enim duplex homo ex anima et corpore duplicem nobis dedit et 
purgationem per aquam et Spiritum Spiritu quidem quod secundum 
imaginem et similitudinem renovante aqua autem per Spiritus 
gratiam corpus a peccato purgante et a corruptione liberante 
et mortis quidem imaginem explente aqua vitae autem arra 
tribuente Spiritu 
 A principio enim Spiritus Dei superferebatur aquis et 
antiquitus Scriptura testatur aquae quod est purgativa In Noe 
autem per aquam Deus mundi peccatum abolevit Per aquam 
omnis immundus secundum legem purgatur et ipsis indumentis 
lotis aqua monstravit Elias gratiam Spiritus commixtam aquis 
aqua comburens holocaustomata Et fere omnia secundum legem 
aqua purgantur visibilia enim symbola id est notae eorum quae 
intelliguntur sunt regeneratio denique secundum animam fit 


fides enim filios facere novit etsi sint creaturae per Spiritum et 
in pristinam reducere beatitudinem 
 Igitur peccatorum quidem remissio omnibus similiter per 
baptisma datur gratia autem Spiritus secundum proportionem 
fidei et praepurgationis Igitur nunc quidem per baptisma primitias 
Sancti Spiritus accipimus et principium alterius vitae fit 
nobis regeneratio et sigillum et custodia et illuminatio 
 Oportet autem omni virtute infallaciter observare nosipsos 
puros a sordidis operationibus ut non rursus velut canis ad proprium 
vomitum reversi servos rursus nosipsos peccati faciamus 
Fides enim sine operibus mortua est et opera sine fide Vera 
enim fides per opera probatur 
 Baptizamur autem in sanctam trinitatem quoniam ea quae 
baptizantur indigent sancta trinitate in eorum consistentiam et 
permanentiam et impossibile non  coadesse ad invicem tres 
hypostases inseparabilis enim sancta trinitas 
 Primum baptisma quod diluvii ad incisionem peccati 
Secundum autem quod per mare et nubem symbolum enim id 


est nota nebula quidem est Spiritus mare autem aquae Tertium 
quod legale omne enim immundum abluebatur aqua lavabat 
vestimenta et ita ingrediebatur castra Quartum quod Iohannis 
introductivum existens et in poenitentiam ducens baptizatos ut 
in Christum credebant Ego enim vos ait baptizo in aqua qui 
autem post me venit ipse vos baptizabit in Spiritu Sancto et igne 
Praepurgat igitur Iohannes ad Spiritum per aquam Quintum quod 
Domini baptisma quo ipse baptizatus est baptizatus autem non ut 
ipse indigens purgatione sed nostram propriam faciens purgationem 
ut conterat capita draconum in aqua ut diluat peccatum et 
omnem veterem Adam sepeliat aqua ut sanctificet Baptistam 
ut impleat legem ut trinitatis revelet mysterium ut typos et 
subscriptio nobis ad baptizandum fiat Baptizamur autem nos 
perfecto Domini baptismate quod per aquam et Spiritum Igne 
autem baptizare dicitur Christus quoniam in specie ignearum 
linguarum super sanctos apostolos Spiritus gratiam effudit ut 


ait ipse Dominus quoniam Iohannes quidem baptizavit aqua vos 
autem baptizabimini in Spiritu Sancto et igne non post 
multos hos dies vel propter futuri ignis punitivum baptisma 
Sextum quod per poenitentiam et lacrimas veraciter laboriosum 
Septimum quod per sanguinem et martyrium quo et ipse 
Christus pro nobis baptizatus est ut valde reverendo et beato 
inquantum secundis non inquinatur sordibus Octavum quod 
ultimum et non salubre sed malitiae destructivum non amplius 
enim malitia et peccatum dominatur puniens autem infinite 
 Corporali specie velut columba descendit Spiritus Sanctus 
super Dominum primitias nostri submonstrans baptismatis et 
honorans corpus quia et hoc scilicet corpus deificatione Deus 
et simul quando quae superius assuetum est columbam solutione 
diluvii evangelizare Super sanctos autem apostolos ignis specie 
descendit Deus enim est Deus autem ignis consumens est 
 Oleum autem in baptismate assumitur chrisin id est unctionem 
annuntians et christos nos operans et Dei nobis annuntians 


per Sanctum Spiritum misericordiam quia et festucam olivae hiis 
qui ex diluvio salvati sunt columba attulit 
 Baptizatus est et Iohannes manum superponens super 
divinam dominatoris verticem et proprio sanguine 
 Non oportet tardare baptisma quando fides eorum qui 
adveniunt per opera testimonium accipiat Qui in dolo advenit 
baptismati condemnabitur magis quam emolumentum accipiet 


  
DE FIDE 
 Fides nimirum duplex est Est enim fides ex auditu Audientes 
enim divinas Scripturas credimus doctrinae Spiritus Ipsa autem 
perficitur omnibus hiis quae legislatione statuta sunt a Christo 
opere credens pie agens et mandata efficiens eius qui renovavit 
nos Qui enim non secundum traditionem catholicae ecclesiae 
credit aut communicat per inconvenientia opera diabolo infidelis 
est 
 Est autem rursus fides eorum quae sperantur hypostasis 
id est subsistentia rerum redargutio quae non videntur indistabilis 


et indiiudicabilis spes eorum quae a Deo nobis annuntiata 
sunt et petitionum nostrarum functionis Igitur prima quidem 
nostrae mentis est secunda autem charismatum Spiritus 
 Sciendum est quod per baptisma circumcidimus omne quod 
a generatione velamen scilicet peccatum et Israelitae spirituales 
et Dei populus existimus 


  
DE CRUCE IN QUO ADHUC ET DE FIDE 
 Sermo crucis perditis quidem stultitia est salvatis autem 
nobis virtus Dei est Nam spiritualis quidem omnia diiudicat 
animalis autem homo non suscipit quae Spiritus Stultitia enim 
est hiis qui non de fide suscipiunt et bonitatem et omnipotentiam 
Dei reputant sed humanis et naturalibus excogitationibus scrutantur 
divina Omnia enim Dei super naturam sunt et rationem 
et intelligentiam Si enim quis reputabit qualiter ex non ente ad 
esse et cuius gratia Deus deduxit omnia et naturalibus excogitationibus 
invenire voluerit non accipit Animalis enim est cognitio 


haec et daemoniaca Si autem quis fide mansuetus bonum et 
omnipotens et verum et sapiens et iustum quod divinum reputabit 
inveniet omnia levia et plana et viam rectam Sine fide enim 
impossibile salvari Fide enim omnia humana et spiritualia consistunt 
neque enim agricola sine fide incidit tellurem non negotiator 
parvo ligno sui ipsius animam furenti maris pelago tradit 
non matrimonium consistit non aliud quid eorum quae in vita 
Fide intelligimus ex non ente ad esse omnia deducta esse Dei virtute 
Omnia et divina et humana fide dirigimus Fides enim est 
inperscrutatus consensus 
 Igitur omnis quidem actio et vivificatio Christi maxima et 
divina et mirabilis est sed omnibus est mirabilior praeciosa eius 
crux Per nullum enim aliud mors evacuata est  propatoros id 
est primi parentis peccatum solutum est infernus depraedatus 
est resurrectio donata est virtus nobis ad contemnendum praesentia 
et ipsam mortem tributa est ad pristinam beatitudinem 
reversio directa est portae paradisi apertae sunt natura nostra 
in dexteris Dei sedet filii Dei et haeredes facti sumus nisi per 
crucem Domini nostri Iesu Christi per ipsam enim omnia haec 


directa sunt Quicumque enim in Christum baptizati sumus 
ait Apostolus in morte ipsius baptizati sumus Quicumque 
in Christum baptizati sumus Christum induti sumus Christus 
autem est Dei virtus et Dei sapientia Ecce mors Christi scilicet 
crux enhypostaton id est personam habentem Dei sapientiam 
et virtutem nos circuminduit Dei autem virtus est sermo qui 
crucis vel quoniam potentia Dei scilicet adversus mortem victoria 
per ipsam nobis manifestata est vel quoniam quemadmodum 
quatuor extremitates crucis per medium centrum tenentur et 
circumstringuntur ita per Dei virtutem et altitudo et profundum 
et longitudo et latitudo scilicet omnis visibilis et invisibilis creatura 
continetur 
 Haec nobis signum data est super frontem quo modo Israeli 
circumcisio per ipsam enim fideles ab infidelibus distamus et 
cognoscimur Haec galea et scutum et trophaeum adversus diabolum 
Haec sigillum ut non approximet nobis omnium vastator 
ut ait Scriptura Haec dormientium resurrectio stantium firmatio 


infirmorum baculus pastorum virga convertentium auxilium 
proficientium perfectio animae salus et corporis omnium malorum 
aversio omnium bonorum datrix peccati destructio arbor 
resurrectio lignum vitae aeternae 
 Igitur ipsum quidem pretiosum lignum ut vere et venerabile 
in quo seipsum in hostiam pro nobis Christus attulit ut sanctificatum 
tactu  sancti corporis et sanguinis decenter adorandum clavos 
lanceam indumenta et sacra eius tabernacula quae sunt praesepe 
spelunca Golgothas salutare et vivificativum sepulchrum Sion 
ecclesiarum acropolis id est arx et quae similia ut ait theopator 
id est divus pater David Ingrediamur in tabernacula eius 
adoremus in loco ubi steterunt pedes eius Quoniam autem crucem 
dicit manifestat quod sequitur Exurge Domine in requiem 
tuam Sequitur enim crucem resurrectio Si enim amatorum 
diligibile domus et lectulus et ortus quanto magis quae Dei et 
Salvatoris per quae et salvati sumus 
 Adoremus autem et typum pretiosae crucis etsi ex alia 
materia facta est non materiam honorantes absit sed typum 


ut Christi symbolum id est notam Dixit enim sui ipsius discipulis 
dispensationes Tunc apparebit signum Filii hominis in caelo 
Ideo que mulieribus dixit resurrectionis angelus Iesum quaeritis 
Nazarenum crucifixum Et Apostolus Nos autem praedicamus 
Christum crucifixum Multi quidem christi et Iesus sed 
unus qui crucifixus Non dixit lanceatum sed crucifixum Adorandum 
igitur signum Christi Ubi enim utique fuerit signum 
illic et ipse erit Materia autem ex qua typus crucis consistit etsi 
aurum vel lapides pretiosi fuerint post typi si contingerit 
dissolutionem non adorandum Omnia igitur quae Deo 
adiacent adoramus ipsi reverentiam afferentes 
 Hanc pretiosam crucem praefiguravit vitae lignum quod 
in paradiso a Deo plantatum est Quia enim per lignum mors 
oportebat per lignum donari vitam et resurrectionem Iacob 
adorans extremum virgae et transmutatis manibus filios Ioseph 
benedicens signum crucis describit manifeste Virga mosayca 
crucis typo mare percutiens et salvans quidem Israelem pharaonem 
autem submergens manus crucis specie figurae et extensae 


et Amalech vertentes ligno amara aqua dulcorata et petra scissa 
et praeeffundens aquas virga Aaron hierarchias id est pontificatus 
dignitas existens serpens super lignum triumphatus ut 
mortuus est ligno mortuum videntes inimicum salvante credentes 
ut Christus in carne peccati peccatum non cognoscens affixit 
Moyses magnus Videbitis clamans vitam vestram pendentem 
coram oculis vestris Isaias Tota die expandi manus meas ad 
populum inobedientem et contradicentem Qui hanc adoramus 
partem fruamur Christi crucifixi amen 


  
DE ADORANDO SECUNDUM ORIENTEM 
 Non simpliciter et non ut contingit secundum orientem 
adoramus Sed quia utique ex visibili et invisibili scilicet intellectuali 
et sensibili compositi sumus natura duplicem et adorationem 
conditori afferimus quemadmodum et intellectu psallimus et 


labiis corporalibus et baptizamur et aqua et Spiritu et dupliciter 
Domino unimur et mysteriis participantes et Spiritus gratia 
 Quia igitur Deus lumen est intelligibile et sol iustitiae 
et oriens in scripturis nominatur Christus reponendum ei oriens 
in adorationem Omne enim melius Deo reponendum ex quo omne 
bonum fit Ait enim et divus David Regna terrae cantate Deo 
psallite Domino qui ascendit caelum caeli ad orientem Insuper 
autem ait  Scriptura Plantavit Deus paradisum in Edem secundum 
orientem ubi hominem quem plasmavit posuit quem 
transgressum a paradiso voluptatis exulem fecit et ante paradisum 
habitare fecit ex occidente scilicet Antiquam igitur patriam 
exquirentes et ad ipsam aspicientes Deum adoremus Sed et 
tabernaculum mosaycum secundum orientem habebat velum et 
propriatorium Et tribus Iudae ut honorabilior ex oriente immittebatur 
Sed et in circumnominato Salomonis templo Domini porta 
secundum orientem iacebat Sed et Dominus crucifixus ad occidentem 
respiciebat et ita adoramus ad ipsum respicientes Et assumptus 


ad orientem sursum ferebatur et ita ipsum apostoli 
adoraverunt et ita veniet quomodo viderunt ipsum euntem in 
caelum ut ipse Dominus dixit Quemadmodum coruscatio 
egreditur ab oriente et occupat usque occidentem ita erit praesentia 
Filii hominis Ipsum igitur exspectantes ad orientem 
adoramus  Non scripta autem est traditio haec apostolorum 
multa enim non scripta nobis tradiderunt 


  
DE SANCTIS ET INCOINQUINATIS DOMINI MYSTERIIS 
 Bonus et omnibonus et superbonus Deus totus ens bonitas 
propter superabundantes eius divitias bonitatis non sustinuit 
solum esse quod bonum scilicet sui ipsius naturam a nullo participatam 
Huius gratia fecit primum quidem intellectuales et caelestes 
virtutes deinde visibilem et sensibilem mundum deinde ex intellectuali 
et sensibili hominem Igitur omnia quidem quae ab 
ipso facta sunt communicant eius bonitatem secundum esse 


Ipse enim est omnibus quidem esse quia in ipso sunt quae sunt 
non solum quoniam ipse ex non ente ad esse ipsa deduxit sed 
quoniam eius actio quae ab ipso facta sunt conservat et continet 
ex superabundanti autem animalia etenim et secundum esse et 
secundum vita participando communicant bono  Rationalia 
autem et secundum praedicta quidem sed insuper et secundum 
rationale et hoc magis magis propria enim qualiter sunt ad 
ipsum etsi omnibus superiacet incomparabiliter 
 Homo denique rationalis et proprii arbitrii factus potestatem 
assumpsit indesinenter per propriam electionem uniri Deo si 
tamen et permaneret in bono id est in creantis obedientia Quia 
igitur in transgressione mandati eius qui fecit ipsum factus est et 
morti et corruptioni succubuit factor et conditor generis nostri 
per viscera misericordiae eius assimilatus est nobis secundum 
omnia factus homo sine peccato et unitus est nostrae naturae 
Quia enim tradidit nobis propriam imaginem et proprium spiritum 


et non custodivimus assumit ipse pauperem et imbecillem nostram 
naturam ut et nos purget et incorruptibiles faciat et participes 
rursus constituat eius deitatis 
 Oportebat autem non solum primitias nostrae naturae in 
participatione fieri melioris sed et omnem volentem hominem 
secunda generatione generari et nutriri cibo extraneo et nativitati 
conveniente et ita occupare mensuram perfectionis Igitur per eius 
quidem nativitatem scilicet incarnationem et baptisma et passionem 
et resurrectionem liberavit naturam a peccato primi parentis et 
morte et corruptione et resurrectionis primitiae factus est et 
viam et typum seipsum et subscriptionem posuit ut et nos eius 
sequentes semitas fiamus adoptione quod ipse est natura filii et 
heredes Dei et eius coheredes Dedit igitur nobis ut dixi nativitatem 
secundam ut quemadmodum nati ex Adam assimilati 
fuimus ipsi hereditantes maledictionem et corruptionem ita et 
ex ipso nati assimilemur ei et hereditemur incorruptionem et 
benedictionem et gloriam eius 


 Quia enim spiritualis est Adam oportebat et spiritualem 
generationem esse similiter et escam Sed quoniam duplices quidem 
sumus et compositi oportebat et nativitatem duplicem esse 
similiter et escam compositam Igitur quidem nativitas nobis per 
aquam et Spiritum data est aio utique per sanctum baptisma 
esca autem ipse panis vitae Dominus noster Iesus Christus qui 
de caelo descendit Debens enim voluntariam pro nobis suscipere 
mortem in nocte in qua seipsum tradebat testamentum novum 
disposuit sanctis eius discipulis et apostolis et per ipsos omnibus 
qui in eum credunt In cenaculo igitur sanctae et gloriosae Sion 
vetus pascha cum discipulis eius comedens et complens vetus 
testamentum lavat discipulorum pedes symbolum id est notam 
sancti baptismatis tribuens Deinde frangens panem dabat eis 
dicens Accipite comedite hoc meum est corpus quod pro vobis 


frangitur in remissionem peccatorum Similiter autem accipiens 
calicem ex vino et aqua tradidit eis dicens Bibite ex eo omnes 
hic meus est sanguis novi testamenti qui pro vobis effunditur in 
remissionem peccatorum Hoc facite in meam commemorationem 
Quotiens enim utique comeditis panem hunc mortem Filii hominis 
annuntiatis et resurrectionem eius confitemini donec veniat 
 Si igitur Verbum Dei vivens est et activum et omnia 
quaecumque voluit Dominus fecit si dixit Fiat lumen et 
factum est Fiat firmamentum et factum est si Verbo Domini 
caeli firmati sunt et spiritu oris eius omnis virtus eorum si caelum 
et terra et aqua et ignis et aer et omnis decor eorum verbo Domini 
consummata sunt et hoc utique famosum animal homo si volens 
ipsum Deus Verbum factum est homo et sanctae Virginis puros 
et immaculatos sanguines sibi ipsi inseminaliter carnem substituit 
non potest panem sui ipsius corpus facere et vinum et aquam 
sanguinem Dixit in principio Educat terra herbam feni et 
usque nunc pluvia fiente educit propria germina divino coacta et 


fortificata praecepto Dixit Deus Hoc meum est corpus et 
Hic meus est sanguis et hoc facite et omnipotenti eius praecepto 
donec veniat fit ita enim dixit donec veniat Et fit 
pluvia  novae huic agriculturae per invocationem Sancti Spiritus 
superobumbrans virtus Quemadmodum enim omnia quaecumque 
fecit Deus Sancti Spiritus actione fecit ita et nunc Spiritus actio 
quae super naturam operatur quae non potest capere nisi sola 
fides Qualiter erit hoc mihi ait sancta Virgo quoniam virum 
non cognosco Respondit Gabriel Spiritus Sanctus superveniet 
in te et virtus Altissimi superobumbrabit tibi Et nunc interrogas 
qualiter panis fit corpus Christi et vinum et aqua sanguis Christi 
dico tibi et ego Spiritus Sanctus supervenit et haec facit quae 
super rationem et intelligentiam 
 Panis autem et vinum assumitur novit enim Deus humanam 
infirmitatem ad multa enim quae non secundum consuetudinem 


frequentata sunt avertit anxiata Assueta igitur condescensione 
utens per assueta naturae facit quae super naturam Et quemadmodum 
in baptismate quia consuetudo hominibus aqua lavari 
et oleo ungi coniugavit oleo et aquae gratiam Spiritus et fecit id 
lavacrum regenerationis ita quia consuetudo hominibus panem 
 comedere et aquam et vinum bibere coniugavit eis eius deitatem 
et fecit ea corpus et sanguinem eius ut per assueta et secundum 
naturam in hiis quae super naturam fiamus 
 Corpus est vere unitum deitati quod ex sancta Virgine corpus 
non quoniam ipsum corpus quod assumptum ex caelis descendit 
sed quoniam ipse panis  et vinum transit in corpus et 
sanguinem Dei Si autem modum inquiris qualiter fit sufficit tibi 
audire quoniam per Spiritum Sanctum quemadmodum et ex 
sancta Dei genitrice per Spiritum Sanctum sibi ipsi et in seipso 
Dominus carnem substituit et plus nihil cognoscimus sed quoniam 
Verbum Dei verum et activum est et omnipotens modus 


autem inperscrutabilis Non malum autem et hoc dicere quoniam 
quemadmodum naturaliter per comestionem panis et vinum et aqua 
per potum in corpus et sanguinem comedentis et bibentis transmutatur 
et non fit aliud corpus praeter prius eius corpus ita et 
propositionis panis et vinum et aqua per invocationem et superadventum 
Sancti Spiritus supernaturaliter transit in corpus 
Christi et sanguinem et non sunt duo sed unum et idem 
  Fit igitur hiis qui fide digne assumunt in remissionem 
peccatorum et in vitam aeternam et in custodiam animae et 
corporis hiis autem qui in infidelitate indigne participant in 
poenam et in supplicium quemadmodum et Christi mors credentibus 
quidem facta est vita et incorruptio et in assumptionem 
aeternae beatitudinis non credentibus autem et Domini occisoribus 
in poenam et supplicium aeternum 
 Non est typus panis et vinum corporis et sanguinis Christi 
absit sed ipsum corpus Domini deificatum ipsius Domini dicentes 
Hoc meum est non typus  corporis sed corpus et non typus 
sanguinis sed sanguis et ante hoc Iudaeis quoniam Nisi 
comederitis carnem Filii hominis non habetis vitam aeternam 


Caro enim mea verus est cibus et sanguis meus verus est potus 
et rursus Qui comedit me vivet 
 Igitur cum omni timore et conscientia pura et inhaesitabili 
fide adveniamus et omnino erit nobis quemadmodum credimus 
non haesitantes Honoremus autem ipsum omni puritate animae 
et corporis duplex enim est Adveniamus ei desiderio divino et 
ardenti et crucis specie palmas formantes crucifixi corpus suscipiamus 
et superponentes oculos et labia et frontes divinum carbonem 
assumamus ut ignis eius quod in nobis desiderii assumens eam quae 
ex carbone ignitionem comburat nostra peccata et illuminet nostra 
corda et participatione divini ignis igniamur et deificemur Carbonem 
vidit Isaias carbo autem lignum simplex non est sed 
unitum igni ita et panis communionis non panis simplex est sed 
unitus deitati corpus autem unitum deitati non una natura est 
sed una quidem corporis unitae autem ei deitatis altera quare 
quod utrumque non una natura sed duae 


 Pane et vino suscepit Melchisedech Abraham ex allophylorum 
caede redeuntem sacerdos Dei Altissimi Illa mensa hanc 
mysticam praeimaginata est mensam quo modo ille sacerdos 
veri principis sacerdotum typus erat et imago Tu enim ait 
sacerdos in aeternum secundum ordinem Melchisedech Hunc 
panem panes imaginabantur propositionis Ipsa est pura hostia 
scilicet et sine sanguine quam ab ortu solis usque ad occasum 
ipsi offerri per prophetam Dominus dixit 
 Corpus est et sanguis Christi in constitutionem nostrae 
animae et corporis transiens non consumptum non corruptum 
non ad anum incedens absit sed ad nostram substantiam et 
conservantiam laesionis omnimodae ultio sordis omnis purgatio 
 si quidem aurum assumat sordidum per iudicativam ignitionem 
purgat  ut non in futuro cum mundo damnemur Purgat enim 
aegritudines et omnimodas illationes quemadmodum ait Apostolus 


Si enim nosipsos iudicaremus non utique iudicaremur 
Cum autem iudicamur a Domino erudimur ut non cum mundo 
damnemur Et hoc est quod dicit Quare qui participat corpore 
et sanguine Domini indigne iudicium sibi ipsi comedit et bibit 
Per ipsum purgati unimur corpori Domini et spiritu eius et 
efficimur corpus Christi 
 Hic panis est primitiae futuri panis qui est supersubstantialis 
Supersubstantiale enim significat vel futurum id est eum qui 
futuri saeculi vel eum qui ad conservantiam substantiae nostrae 
assumitur Sive igitur ita sive ita Domini corpus apte dicetur 
Spiritus enim vivificans est caro Domini quia ex vivificativo 
Spiritu concepta est quod enim generatum est ex Spiritu spiritus 
est Hoc autem dico non destruens corporis naturam sed vivificativum 
et divinum eius manifestare volens 
 Etsi autem quidam antitypa id est refigurativa corporis 
et  sanguinis Domini panem et vinum vocaverunt ut divus dixit 
Basilius non postquam sanctificata sunt dixit sed antequam 
sanctificata essent ipsam oblationem ita vocantes 


 Metalipsis id est assumptio dicitur per ipsam enim Filii 
deitatem assumimus communio autem dicitur et est vere propterea 
quia communicamus nos per ipsam Christo et quia participamus 
eius carne et deitate et quia communicamus et unimur ad 
invicem per ipsam quia enim ex uno pane assumimus omnes 
unum corpus Christi et unum sanguinem et ad invicem membra 
generamur concorporati Christi existentes 
 Omni igitur virtute custodiamus ne sumamus metalipsin 
id est assumptionem haereticorum neque tradamus Non date 
enim sancta canibus ait Dominus neque eicite margaritas 
vestras ante porcos ut non participes cacodoxiae id est malae 
opinionis et eorum condemnationis efficiamur Si enim omnino 
unio est ad Christum et ad invicem omnino et omnibus coassumentibus 
nobis cum secundum electionem unimur Ex electione enim 
unio haec fit non sine nostra sententia Omnes enim unum 
corpus sumus quoniam ex uno pane assumimus quemadmodum 
ait divus Apostolus 


 Antitypa autem id est refigurativa futurorum dicuntur 
non ut non entia vere corpus et sanguis Christi sed quoniam nunc 
quidem per ipsa participamus Christi deitate tunc autem intellectualiter 
per solam considerationem 


  
DE GENEALOGIA DOMINI 
ET OMNIFARIAM SANCTAE DEI GENITRICIS 
 De sancta et superlaudabili semper Virginis  et Dei genitrice 
Maria in superioribus mensurate assumentes et quod firmissimum 
repraesentantes quod principaliter et vere Dei genitrix et est et 
nominatur nunc quae reliqua complebimus Ipsa enim praeaeterno 
praevisivo consilio Dei praedeterminata et diversis imaginibus et 
sermonibus prophetarum per Spiritum Sanctum significata et 
praepraedicata in praedeterminato tempore ex davidica radice 
germinata est propter eas quae ad ipsum factae sunt repromissiones 


Iuravit enim Dominus David veritatem et non frustrabitur 
eum de fructu ventris tui ponam super thronum tuum Et 
rursus Semel iuravi in sancto meo si David mentiar semen 
eius in aeternum manet et thronus eius sicut sol coram me 
et sicut luna perfecta in aeternum et testis in caelo fidelis Et 
Isaias Egredietur virga de radice Iesse et flos de radice eius 
ascendet 
 Igitur quoniam quidem Ioseph ex davidica tribu descendit 
Matthaeus et Lucas sacratissimi evangelistae manifeste subdemonstraverunt 
sed Matthaeus quidem ex David per Salomonem 
deducit Ioseph Lucas autem per Nathan Sanctae autem 
Virginis generationem et utrique siluerunt 
 Oportet igitur scire quod non fuit consuetudo Hebraeis 
neque divinae Scripturae genealogizare mulieres Lex autem erat 
non desponsare tribum ex alia tribu Ioseph autem ex davidica 
descendens tribu et iustus existens  hoc enim ipsi testatur 
divinum evangelium  non utique inique sanctam virginem ad 
desponsationem duxisset nisi ex eius sceptro descenderet Monstrans 
igitur Ioseph descensionem contentus est 


 Oportet autem et hoc scire quod lex erat sine semine viro 
deficiente huius fratrem defuncti uxorem in matrimonium ducere 
et suscitare semen fratri Quod pariebatur igitur secundum naturam 
quidem secundi scilicet generantis erat secundum legem 
autem defuncti 
 Ex catena igitur Nathan filii David Levi genuit Melchi et 
Panthera Panther genuit Barpanthera ita denominatum Hic 
igitur Barpanther genuit Ioachim Ioachim autem genuit sanctam 
Dei genitricem Ex catena autem Salomonis filii David Mathan 
habuit uxorem ex qua genuit Iacob Defuncto autem Mathan Melchi 
ex tribu Nathae qui filius quidem Levi frater autem Pantheris 
nupsit uxorem Mathan matrem autem Iacob et genuit ex ea Heli 
Facti sunt autem fratres uterini Iacob et Heli Iacob quidem ex 
tribu Salomonis Heli autem ex tribu Nathan Defunctus est 
autem Heli ex tribu Nathan sine liberis et accepit Iacob frater 
eius qui ex tribu Salomonis uxorem eius et suscitavit semen fratri 
eius et genuit Ioseph Ioseph igitur natura quidem est filius Iacob 
ex descensione Salomonis secundum legem autem Heli qui ex 
Nathan 
 Ioachim igitur honestam et laude dignam Annam in matrimonium 
duxit Sed quemadmodum vetus Anna sterilis existens 


per votum et repromissionem Samuelem peperit ita et haec per 
preces et repromissiones a Deo Dei genitricem affert ut et in hoc 
a nullo illustrium vincatur Parturit igitur Gratia  hoc enim 
Anna interpretatur  Dominam hoc enim Mariae significat 
nomen Domina enim vere facta est omnium creaturarum conditoris 
existens mater Paritur autem in probaticae  Ioachim domo 
et in sacrario adducitur Deinde in domo Domini plantata et 
impinguata Spiritu ut oliva fructifera omnis virtutis habitaculum 
facta est ab omni vitae huius et carnali desiderio mente desistens 
et ita virginem animam observans cum corpore ut decebat Deum 
in sinu suscipere futuram Sanctus enim ens in sanctis requiescit 
Ita igitur sanctitatem assumit et templum sanctum et admirabile 
altissimi Dei dignum demonstratur 
 Quia vero observabat virginis nostrae salutis inimicus 
propter Isaiae praedicationem Ecce virgo in utero habebit 
dicentis et pariet filium et vocabunt nomen eius Emanuel quod 
est interpretatum nobis cum Deus ut decipiat eum qui in sapientia 


semper extollitur is qui apprehendit sapientes in astutia 
eorum in desponsationem puella Ioseph a sacerdotibus traditur 
novus tomus litteras scienti Desponsatio autem et custodia virginitatis 
exstitit et virgines observantis deceptio Quando autem 
venit plenitudo temporis missus est angelus Domini ad ipsam 
Domini evangelizans conceptionem et ita concepit Filium Dei 
Patris enhypostaton id est personalem virtutem non ex voluntate 
carnis neque ex voluntate viri scilicet copulatione et seminatione 
sed ex Patris beneplacito et cooperatione Sancti Spiritus 
et tribuit creatori creari et plasmatori plasmari et Filio Dei et 
Deo incarnari et humanari ex castis et incoinquinatis eius carnibus 
et sanguinibus primae matris explens debitum Quemadmodum 
enim illa sine copulatione ex Adam plasmata est ita et haec novum 
Adam concepit lege conceptionis partum et super naturam nativitatis 
Paritur enim apator id est sine patre ex muliere qui ex 
Patre amitor id est sine matre Et quoniam quidem ex muliere 
lege conceptionis quoniam autem sine patre super naturam nativitatis 
et quoniam quidem in assueto tempore  novem enim 
menses complens et decimo superascendens nascitur  lege 
conceptionis quoniam autem sine dolore super legem nativitatis 


quam enim voluptas non praecessit neque dolores insecuti sunt 
secundum Prophetam dicentem Antequam dolorem passa 
esset peperit et rursus Antequam veniet tempus pressurae 
dolor effugit et peperit masculum 
 Natus igitur est ex ipsa Filius Dei et Deus incarnatus non 
theophoros id est Deum ferens homo sed Deus  incarnatus non 
ut propheta actu unctus praesentia autem totius ungentis ut homo 
quidem fiat quod ungens et Deus quod unctum non transmutatione 
naturae sed unione quae secundum hypostasim Idem enim erat 
et qui ungebatur et qui ungebat ungens ut Deus seipsum ut 
hominem Qualiter igitur non Dei genitrix quae Deum incarnatum 
ex ipsa generavit Essentialiter principaliter et vere Dei genitrix 
et domina omnium creaturarum dominans ancilla et mater conditoris 
existens Quemadmodum enim conceptus Virginem concipientem 
conservavit ita et partus eius virginitatem custodivit 
inviolatam solus pertransiens per eam et clausam servans eam 
per auditum quidem conceptio nativitas autem per consuetum 
eorum qui pariuntur exitum etsi quidam fabulantur per costam 


partum esse Dei genitricis Non enim impossibile erat et per portam 
clausam pertransisse et eius non laedere signacula 
 Manet igitur et post partum Virgo quae semper Virgo 
nullatenus viro usque mortem copulata Etsi enim scriptum est 
Et non cognovit eam donec peperit Filium eius primogenitum 
sciendum quod primogenitus est qui primus natus est etsi unigenitus 
fuerit Nam primum quidem natum esse ostendit 
non omnino autem et aliorum coostendit nativitatem Donec 
autem determinati quidem temporis dilationem significat non 
enuntiat autem quod postea Ait enim Dominus Ecce ego vobis 
cum sum omnibus diebus usque ad consummationem saeculi 
non ut post consummationem saeculi separandus Ait denique 
divus Apostolus Et ita semper cum Domino erimus post 
communem resurrectionem dicens 
 Qualiter enim utique quae Deum genuit et ex consequentium 
experientia miraculum cognovit viri copulationem assumpsit 
absit Non sobriae cogitationis haec intelligere nedum agere 


 Sed ipsa beata et earum quae super naturam donationum 
digna effecta dolores quos effugit pariens hos in passionis tempore 
sustinuit a maternali compassione viscerum lacerationem tollerans 
et quem Deum cognovit per nativitatem hunc ut maleficium 
interfectum videns ceu gladio cogitationibus lacerabatur Et hoc 
est Et tui vero ipsius animam pertransibit gladius Sed transmutat 
tristitiam gaudium resurrectionis Deum carne mortuum 
praedicans 


  
 DE SANCTORUM ET RELIQUIARUM EORUM HONORE 
 Honorandum sanctos ut amicos Christi ut filios et haeredes 
Dei ut ait theologus Iohannes et evangelista Quotquot autem 
receperunt eum dedit eis potestatem filios Dei fieri Quare 
non adhuc sunt servi sed filii si autem filii et haeredes haeredes 
quidem Dei cohaeredes autem Christi ait Apostolus Sed 
Dominus in sacris evangeliis apostolis ait Vos amici mei estis 
Non adhuc voco vos servos servus enim non novit quid facit 


Dominus eius Si autem et rex regnantium et Dominus dominantium 
et Deus deorum qui conditor omnium et Dominus 
dicitur omnino et sancti et dii et domini et reges Horum enim 
Deus Deus et Dominus et rex et est et dicitur Ego enim sum 
ait Moysi Deus Abraham et Deus Isaac et Deus Iacob Et deum 
pharaoni Moysen Deus fecit Deos autem dico et reges et dominos 
non natura sed sicut passionum dominantes et de hiis regnantes 
et divinae imaginis similitudinem secundum quam et facti sunt 
intransmutatam custodientes rex enim dicitur et quae regis 
imago et unitos Deo secundum electionem et hunc suscipientes 
inhabitatorem et huius participatione effectos gratia quod ipse 
est natura Qualiter igitur non honorandi sunt qui ministri et 
amici et filii Dei existunt Honor enim qui ad devotos conservorum 
demonstrationem habet bonae voluntatis quae est ad communem 
dominatorem 
 Hii enim promptuaria Dei et pura cenacula facti sunt 
Inhabitabo enim in eis ait Deus et inambulabo et ero illorum 
Deus Igitur quoniam quidem iustorum animae in manu Dei 


sunt et nequaquam tanget eos mors ait divina Scriptura 
mors enim sanctorum somnus magis est quam mors Laboraverunt 
enim in praesenti saeculo et vivent in finem et Pretiosa 
in conspectu Domini mors sanctorum eius Quid igitur pretiosius 
quam in manu Dei esse Vita enim est Deus et lux et qui in manu 
Dei sunt in vita et luce existunt 
 Quoniam autem per intellectum in corporibus eorum habitavit 
Deus ait Apostolus Nescitis quoniam corpora vestra 
templum inhabitantis in vobis Sancti Spiritus sunt Dominus 
autem spiritus est Et Si quis templum Dei corrumpit corrumpet 
hunc Deus Qualiter igitur non honorandum est animata templa 
Dei et animata Dei tabernacula Isti viventes fiducialiter Deo 
assistunt 
 Fontes nobis salutares dominator Christus sanctorum suorum 
praebuit reliquias multiformiter beneficia irrigantes unguentum 
boni odoris ex se manans tribuentes Et nullus hoc discredat Si 


enim ex rupe et firma petra aqua in eremo emanavit volente Deo 
et ex maxilla asini Samson sitienti ex martyrum reliquiis unguentum 
bene olens emanare incredibile Nequaquam scientibus 
demum Dei virtutem et sanctorum qui ab ipso honorem 
 In lege omnis qui mortuum tangebat immundus existebat 
Sed hii non mortui sunt Ex quo enim qui ipsa vita qui vitae 
causa in mortuis reputatus est eos qui in spe resurrectionis et fide 
quae est in ipsum dormierunt non mortuos nuncupamus Mortuum 
enim corpus qualiter miracula operari potest Qualiter igitur per 
eos daemones abiguntur infirmi curantur caeci respiciunt leprosi 
mundantur tentationes et tristitiae solvuntur omne donum 
bonum ex Patre luminum per eos hiis qui indistanti fide petunt 
descendit Quantum utique laborares ut ducem invenires qui 
mortali te regi adduceret et pro te ad ipsum sermones faceret 
Duces igitur generis totius qui ad Deum pro nobis interpellationes 
faciunt non honorandum Utique quidem honorandum templa 
erigentes Deo in horum nomine fructus afferentes horum memoriam 
venerantes et in ipsis laetantes spiritualiter ut propria convocantium 
laetitia fiat ut non mitigare tentantes e converso eos 


irasci faciamus Nam hiis quidem quibus Deus mitigatur et huius 
ministri laetantur hiis autem quos odio habet Deus et huius 
ministri inimicantur In psalmis  et hymnis et canticis spiritualibus 
et compunctione et indigentium misericordia sanctos nos 
fideles mitigemus quibus maxime et Deus mitigatur Titulos eis 
erigamus et visibiles imagines et ipsi animati tituli et imagines 
eorum virtutum imitatione efficiamur Dei genitricem ut principaliter 
et vere Dei matrem honoremus Prophetam Iohannem ut 
praecursorem et baptistam et apostolum et martyrem neque 
enim in natis mulierum maior Iohanne erectus est sicut 
ipse Dominus dixit et regni ipse primus praeco factus est 
Apostolus ut fratres Domini et inspectores et ministros passionum 
eius et omnes quos praevidens praedeterminavit conformes 
imagines Filii sui Deus et Pater primum apostolos secundo 
prophetas tertio pastores et doctores et martyres Domini ex 
omni ordine electos sicut milites Christi et qui eundem biberunt 
calicem et vivificae eius mortis baptizarunt baptismate sicut 


communicatores passionum eius et gloriae quorum agminis princeps 
protodiaconus Christi et apostolus et protomartyr Stephanus 
et sanctos patres nostros deiferos askitas id est confessores qui 
prolixius et laboriosius martyrium conscientiae ut athletae certaverunt 
et circumierunt in melotis in caprinis pellibus deficientes 
tribulati afflicti in solitudinibus errantes et montibus et speluncis 
et cavernis terrae quibus dignus non erat mundus Prophetas 
qui ante gratiam patriarchas iustos qui praenuntiaverunt 
Domini praesentiam Horum omnium respicientes conversationem 
zelemur fidem caritatem spem zelum vitam patientiam passionum 
constantiam usque ad sanguinem ut et eisdem gloriae coronis 
cum ipsis communicemus 


  
DE SANCTIS IMAGINIBUS 
 Quoniam autem quidam adversum nos conquaeruntur adorantes 
et honorantes Salvatoris nostri et reginae nostrae et Dei 


genitricis imaginem amplius autem et reliquorum sanctorum et 
ministrorum Christi audiant quod a principio Deus hominem 
secundum propriam imaginem fecit Cuius igitur gratia nos ad 
invicem adoramus nisi quod secundum imaginem Dei facti sumus 
Ut enim ait deiferus et magnus in divinis Basilius Imaginis 
honor ad protypum provenit id est exemplar Prototypum 
autem est quod imaginatur ex quo quod derivatur fit Cuius 
igitur gratia mosaicus populus tabernaculum in circuitu adorabat 
imaginem et typum ferens supercaelestium magis autem universae 
creationis Ait denique Deus Moysi Vide facias omnia secundum 
typum monstratum tibi in monte Sed et cherubim obumbrantia 
propitiatorium nonne opera manuum hominum Quid autem 
quod in Hierosolymis famosum templum nonne manufactum 
et hominum arte constructum 
 Divina autem scriptura accusat adorantes sculptilia sed et 
immolantes daemonibus Immolabant quidem Graeci immolabant 
autem et Iudaei sed Graeci quidem daemonibus Iudaei autem 


Deo Et abiectibilis quidem quae Graecorum immolatio erat et 
condemnabilis quae Iudaeorum autem Deo acceptabilis Immolavit 
enim Noe et odoratus est Dominus odorem boni odoris 
bonae electionis et bonae ad eum voluntatis bonum odorem 
acceptans Ita Graecorum quidem sculptilia quae daemonum 
erant imaginationes abiectibilia et detestabilia existunt 
 Cum hiis autem invisibilis et incorporei et incircumscriptibilis 
et infigurabilis Dei quis potest facere imaginem Insipientiae 
igitur summae  et impietatis est figurare quod divinum 
Hinc in veteri testamento non erat assuetus imaginum usus 
Quia vero Deus propter viscera misericordiae suae secundum 
veritatem factus est homo propter nostram salutem non ut 
Abrahae visus est in specie hominis non ut prophetis sed secundum 
substantiam factus est vere homo et perambulavit terram et 
cum hominibus conversatus est miracula fecit passus est crucifixus 
est surrexit assumptus est et haec omnia secundum veritatem 
facta sunt et visa sunt ab hominibus scripta quidem sunt 
ad memoriam et doctrinam nostram tunc non praesentium ut 


non videntes audientes et credentes potiamur beatitudine Domini 
Quia vero non omnes noscunt litteras neque lectioni vacant 
patres excogitaverunt velut quosdam triumphos in imaginibus 
haec scribere ad velocem memoriam Quapropter multoties non 
secundum mentem habentes Domini passionem imaginem Christi 
crucifixionis videntes et salutaris passionis in rememorationem 
venientes procidentes adoramus non materiam sed imaginatum 
quemadmodum neque evangelii materiam neque crucis materiam 
adoramus sed typoma id est figurationem Quid enim differt 
crux non habens Domini typoma id est figurationem ab habente 
Similiter et Dei genitricis imaginis non materiam sed figuram 
adoramus Honor enim qui est ad ipsam ad eum qui ex ipsa incarnatus 
est reducitur Similiter autem et sanctorum certamina 
erigentia nos ad fortitudinem et imitationem et zelum virtutis 
eorum et gloriam Dei Sicut enim diximus Honor qui est ad 
devotos conservorum demonstrationem habet benevolentiae quae 
est ad communem dominatorem et Imaginis honor ad prototypum 


id est exemplar pervenit  Est autem non scripta  
haec traditio velut et secundum orientem adorare et crucem 
adorare et alia plurima hiis similia 
 Fertur autem et quaedam historia quod Dominus Augaro 
Edessinorum regi qui pictorem miserat imaginem Domini similiter 
figurare nequeunte pictore propter coruscantem a facie eius claritatem 
ipse vestimentum propriae faciei divinae et vivificae 
superimponens in vestimento illo sui ipsius imaginem abstersisse 
et ita cupienti Augaro misisse 
 Quoniam autem et plurima sancti apostoli ex non scripto 
tradiderunt scribit Paulus gentium apostolus Ergo fratres 
state et tenete traditiones nostras quas edocti estis sive per sermonem 
sive per epistulam nostram et ad Corinthios Laudo 
autem vos fratres quoniam omnium meorum meministis et sicut 
tradidi vobis traditiones retinetis 
 Accepimus Lucam apostolum et evangelistam pinxisse 
Dominum et matrem eius quorum imagines habere et Romanorum 
famosam civitatem In Hierosolymis autem cum diligentia consistunt 
quia et Iosephus Iudaeus ut quidam aiunt secundum 
illam speciem quam et Hierosolymis habent quam et Romanam 


vocant eodem modo historia tradit visum fuisse Dominum synophryn 
id est consuperciliatum euophthalmon id est bene oculatum 
macropsin id est longum vultum habentem epikyphe 
id est acclivem euilica id est bonae aetatis cum scilicet apparens 
homo cum hominibus conversabatur 


  
DE SCRIPTURA 
 Unus est Deus et a veteri et novo testamento praedicatur 
qui in trinitate hymnis laudatur et glorificatur Domino dicente 
Non veni solvere legem sed implere Ipse enim nostram salutem 
operatus est pro qua omnis Scriptura et omne mysterium est Et 
rursus Scrutamini scripturas ipsae enim testantur de me 
et Apostolo dicente Multifarie et multimode olim Deus 
locutus prioribus nostris in prophetis in ultimis diebus hiis locutus 
est nobis in Filio Per Spiritum igitur Sanctum et lex et prophetae 


evangelistae et apostoli et pastores et doctores locuti 
sunt 
 Omnis igitur scriptura a Deo inspirata omnino utilis 
est Quare optimum et utilissimum est investigare divinas scripturas 
Sicut enim lignum secus decursus aquarum plantatum 
ita et anima divina irrigata scriptura inpinguatur et fructum 
temporaneum tribuit fidem orthodoxam et semper virentibus 
foliis Deo acceptabilibus inquio decoratur actionibus Ad actionem 
enim virtuosam et contemplationem immaculatam ex sanctis 
scripturis dirigimur Omnis enim virtutis invocationem et malitiae 
universae aversionem in hiis invenimus Si igitur erimus affectuose 
discentes erimus et multa discentes diligentia enim et labore et 
dantis gratia diriguntur universa Qui enim petit accipit et 
qui quaerit invenit et pulsanti aperietur Pulsemus igitur in 
optimum paradisum scripturarum qui odoriferus qui dulcissimus 
qui speciosissimus qui omnimodis intellectualium deiferarum 
volucrum cantilenis circumsonat nostras aures qui tangit cor 
nostrum et contristatum quidem consolatur iratum autem substernit 
laetitia aeterna implet qui mentem nostram ascendere 
facit  ad praeclara et in modum auri fulgida dorsa divinae columbae 
et splendidis eius alis ad unigenitum Filium et haeredem 


fructiferae intelligibilis vineae reducit et per ipsam Patri luminum 
adducit Sed ne perfunctorie pulsemus avide autem magis et 
perseveranter ne malignemur pulsantes Ita enim nobis aperietur 
Si legerimus semel et bis et non dignoscerimus quae legimus ne 
malignemur sed perseveremus exercitemus interrogemus Interroga 
enim ait patrem tuum et annuntiabit tibi et seniores tuos 
et dicent tibi Non enim omnium est cognitio Hauriamus ex 
paradisi fonte perennes et purissimas aquas salientes in vitam 
aeternam Lasciviamus insatiabiliter voluptuemur Gratiam enim 
inconsumptibilem possidet Si autem et ab hiis qui foris sunt 
fructificare aliquid utile poterimus non abiectibile est fiamus 
probati mensularii naturale et purum aurum coacervantes contaminatum 
autem refutantes Assumamus sermones optimos 
deos autem derisibiles et fabulas alienas canibus proiciamus 
plurimam enim ex ipsis adversus ipsos fortitudinem habere poterimus 


 Sciendum autem quod viginti duo libri sunt veteris testamenti 
secundum elementa hebraicae vocis Viginti duo enim 
elementa habent ex quibus quinque duplantur ut fiant ipsa viginti 
septem duplex enim est caph et mem et nun et  phe et sade 
Ideo que libri secundum hunc modum viginti duo quidem numerantur 
viginti septem autem inveniuntur quia quinque ex ipsis 
duplantur Copulatur enim Ruth Iudicibus et numeratur apud 
Hebraeos unus liber primus et secundus Regnorum unus liber 
tertius et quartus Regnorum unus liber primus Paralipomenon 
et secundus unus liber primus et secundus Esdrae unus liber Ita 
igitur componuntur libri in pentateucis quaternitatibus et manent 
alii duo ut sint endiatheti id est dispositi libri ita Primos quinque 
legales Genesin Exodum Leviticum Numeros Deuteronomium 
haec prima pentateucos quae et legislatio Deinde alia pentateucos 
quae vocantur graphia id est scriptura a quibusdam 
autem hagiographa id est sacra scriptura quae sunt ista 
Iesus qui Nave Iudices cum Ruth Regnorum primus cum secundo 
liber unus tertius cum quarto liber unus et duo Paralipomenon 
liber unus haec secunda pentateucos Tertia pentateucos 


versificales libri Iob Psalterium Proverbia Salomonis Ecclesiastes 
eiusdem Cantica canticorum eiusdem Quarta pentateucos est 
propheticus qui duodecim prophetarum liber unus Isaias Ieremias 
Ezechiel Daniel deinde Esdrae duo in unum copulati librum 
et Esther Panaretos autem hoc est Sapientia Salomonis et 
Sapientia Iesu  quam pater quidem Sirach composuit hebraice 
graece autem interpretatus est huius quidem nepos Iesus Sirach 
autem filius  virtuosi quidem et boni sed non numerantur 
neque iacebant in arca 
 Novi autem testamenti evangelia quatuor quod secundum 
Matthaeum quod secundum Marcum quod secundum Lucam 
quod secundum Iohannem Actus sanctorum apostolorum per 
Lucam evangelistam catholicae epistulae septem Iacobi una 
Petri duae Iohannis tres Iudae una Pauli apostoli quatuordecim 
Apocalypsis Iohannis evangelistae et Canones sanctorum apostolorum 
per Clementem 




  
 DE HIIS QUAE DE CHRISTO DICUNTUR 
 Eorum quae de Christo dicuntur modi sunt generales quatuor 
Haec enim et ante incarnationem conveniunt ei alia autem 
in unitione alia autem post unionem alia autem post resurrectionem 
Et eorum quidem quae ante humanationem modi sunt sex 
Nam haec quidem eorum copulationem naturae et homousion 
quod est ad Patrem ostendunt ut hoc Ego et Pater unum sumus 
et Qui videt me videt et Patrem et hoc Qui in forma Dei 
existit et quae talia Alia autem perfectionem hypostaseos eius 
ut hoc Filius Dei et character hypostaseos eius et hoc Magni 
consilii angelus mirabilis consiliarius et similia 
 Alia autem circumincessionem quae est in invicem hypostaseon 
significant ut hoc Ego in Patre et Pater in me et 
indecessibilem stabilitatem ut Verbum sapientia virtus et splendor 


Verbum enim in intellectu est Verbum autem inquio substantiale 
et sapientia similiter et in potente est virtus et in lumine 
splendor inrecessibiliter enim stabiliuntur ex ipsis irrigata 
 Alia autem velut ex causa Patre ut hoc Pater meus 
maior me est Ex ipso enim habet et esse et omnia quaecumque 
habet esse quidem generative et non conditive ut hoc Ego a 
Patre exivi et hoc Ego vivo propter Patrem omnia quaecumque 
habet non traditive neque doctive sed sicut ex causa ut hoc 
Non potest Filius a seipso facere quidquam nisi quod viderit 
Patrem facientem Si enim non est Pater neque Filius Ex Patre 
enim Filius et in Patre et simul cum Patre et non post Patrem 
Similiter et quae facit ex ipso et cum ipso Una enim et eadem 
non similis sed eadem Patris et Filii et Sancti Spiritus est voluntas 
et actio et virtus 
 Alia autem ut paterni beneplaciti per eius actionem completi 
non ut per organon id est instrumentum vel servum sed 


ut per substantiale et enhypostaton eius Verbum et sapientiam et 
virtutem propterea quia unus in Patre et Filio consideratur motus 
ut hoc Omnia per ipsum facta sunt et hoc Misit Verbum 
suum et sanavit eos et hoc Ut cognoscant quoniam tu me 
misisti 
  Alia autem prophetice et horum haec quidem ut futura ut 
puta Aperte veniet et quod Zachariae Ecce rex tuus venit 
tibi et quod a Michae dictum est Ecce Dominus procedit de 
loco suo et descendet et superambulabit super excelsa terrae 
haec autem futura ut praeterita ut hoc Hic Deus noster post 
ea in terra visus est et cum hominibus conversatus est et hoc 
Dominus creavit me principium viarum suarum ad opera eius 
et hoc Propter hoc unxit te Deus Deus tuus oleo exultationis 
prae participibus tuis et quae talia 
 Igitur quae quidem ante unionem et post unionem in ipso 
dicentur quae autem post unionem ante unionem nequaquam 
nisi forte prophetice ut diximus Eorum autem quae in unitione 


modi sunt tres Nam quando quidem ex meliori sermonem facimus 
deificationem carnis et logosin id est verbalitatem et superexcelsitudinem 
dicamus et quae talia eas quae adveniunt carni 
divitias ex unione et copulatione quae est ad altissimum Domini 
Verbum ostendentes Quando autem a minori incarnationem Dei 
Verbi humanationem exinanitionem pauperiem humilitatem 
aimus Haec enim et quae talia sunt ex crasi id est complexione 
quae ad humanitatem dicuntur de Verbo et Deo Quando autem 
ex ambobus simul sermonem facimus unionem communicationem 
unctionem coniunctionem configurationem et quae talia inquimus 
Propter hunc igitur tertium modum praedicti duo modi 
dicuntur Per unitionem enim ostenditur quod habet alterutrum 
ex subsistente ei harmonia et circumincessione Propter unitionem 
enim quae est secundum hypostasim caro deificata dicitur et 
Deus fieri et homotheos Verbo id est simul Deus cum Verbo 
et Deus Verbum incarnatus esse et homo fieri et creatura dici et 


ultimus vocari non ut duabus naturis transmutatis in unam 
naturam compositam impossibile enim in una natura simul contraria 
naturalia fieri sed ut duabus naturis secundum hypostasim 
unitis et circumincessionem quae est ad invicem inconfusibilem 
et intransmutabilem habentibus Circumincessio autem non ex 
carne sed ex deitate facta est Impossibile enim carnem circumincedere 
per deitatem sed divina natura cum semel circumincessisset 
per carnem dedit et carni ineffabilem circumincessionem 
quae est ad ipsam quam utique unionem dicimus 
 Sciendum autem quod in primo et secundo modo eorum 
quae in unione sunt conversio consideratur Quando enim  de 
carne sermonem facimus deificationem et logosin id est verbalitatem 
et superexcelsitudinem et unctionem aimus A deitate 
enim sunt haec circa carnem autem considerantur Quando autem 
de Verbo exinanitionem incarnationem humanationem humiliationem 
et quae talia quae ut diximus ex carne dicuntur de Verbo 
et Deo Ipse enim hoc sustinuit volens 
 Eorum autem quae post unionem modi sunt tres Primus 


qui divinae naturae est ostensivus ut hoc Ego in Patre et 
Pater in me et Ego et Pater unum sumus et omnia quaecumque 
ante humanationem de eo dicuntur haec et post humanationem 
de eo dicentur praeter hoc quod non assumpserit carnem et eius 
naturalia 
 Secundus qui humanae naturae est demonstrativus ut hoc 
Quid me quaeris interficere hominem qui veritatem vobis locutus 
sum et hoc Ita oportet exaltari Filium hominis et quae talia 
 Horum autem quae humaniter de Salvatore Christo scripta 
dicuntur sive in verbis sive in rebus modi sunt sex Haec enim 
eorum secundum naturam dispensative et gesta sunt et dicuntur 
puta ex Virgine fetus secundum aetatem augmentatio et profectus 
fames sitis labor lacrimae somnus clavorum perforatio mors 
et quae talia quaecumque naturales et indetestabiles passiones 
existunt Nam in hiis quidem unitis mixtio quidem divinitatis ad 
humanitatem verumtamen corporis vere esse creduntur nihil 


horum divinitate patiente per ea autem nostram dispensante 
salutem 
 Alia autem secundum simulationem ut interrogare Ubi 
posuistis Lazarum et rursus qui ad ficum et subexuere scilicet 
secedere oratio et Finxit se longius ire hiis enim et similibus 
neque ut homo neque ut Deus indigebat verumtamen humaniter 
figurabantur ad id quod necessitas et utilitas expetebat puta 
orationem quidem propter hoc ut ostenderet quod non est antitheos 
id est Deo contrarius ut et causam sui ipsius honorans 
Patrem hoc id est interrogare non ignorans sed ut ostendat 
quod secundum veritatem est homo cum essendo Deum hoc 
autem id est secedere ut doceat non temerarios esse neque nosmetipsos 
prodere 
 Haec alia autem dicuntur secundum familiaritatem et 
anaphoran id est relationem ut hoc Deus meus Deus meus 
ut quid me dereliquisti et hoc  Nescientem peccatum pro nobis 


peccatum nominari et hoc Factus pro nobis maledictio et 
hoc Ipse Filius subicietur ei qui subiecit sibi universa Neque 
enim ut Deus neque ut homo derelictus est umquam a Patre 
neque peccatum neque maledictio factus est neque subici indiget 
Patri Nam secundum id quidem quod Deus est aequalis est Patri 
et neque contrarius neque subiectus secundum id autem quod 
homo numquam inobediens factus est genitori ut subiectione 
opus sit Nostram itaque propriam faciens personam et nobis cum 
statuens seipsum haec dixit Nos enim sumus peccati et maledictionis 
rei ut impersuabiles et inobedientes et propter hoc 
derelicti 
 Alia autem per divisionem quae est secundum excogitationem 
Si enim excogitatione separares in veritate inseparabilia 
scilicet carnem a Verbo dicitur et servus et ignorans etenim 
servae et ignorantis naturae erat et nisi unita esset Deo Verbo 
caro serva esset et ignorans sed propter unionem quae est ad 
Deum Verbum secundum hypostasim neque serva erat neque 
ignorabat Ita et Deum suum Patrem vocabat 
 Haec autem alia propter eam quae ad nos est manifestationem 
et credulitatem ut hoc Pater clarifica me gloria quam 


habui antequam mundus esset apud te nam ipse quidem glorificatus 
erat et est sed nobis non erat manifestata et credita gloria 
eius et quod ab Apostolo dictum est Determinati Filii Dei in 
virtute secundum Spiritum sanctificationis ex resurrectione 
mortuorum Per miracula enim et resurrectionem et per superadventum 
Sancti  Spiritus manifestatum et creditum est mundo 
quoniam Filius est Dei et illud proficiebat sapientia et gratia 
 Alia autem secundum familiaritatem personae Iudaeorum 
cum Iudaeis numerans seipsum ut ad Samaritanam ait Vos 
adoratis quod nescitis nos adoramus quod scimus quoniam salus 
ex Iudaeis est 
 Tertius modus est qui unius hypostaseos est manifestativus 
et eius qui ex utroque est repraesentativus puta istud Ego vivo 
propter Patrem et qui manducat meam carnem et ille vivet propter 
me et istud Vadam ad Patrem et non adhuc videbitis me 
et illud Non utique Dominum gloriae crucifixissent et Nullus 
ascendit in caelum nisi qui de caelo descendit Filius hominis qui 
est in caelo et quae talia 


 Et eorum quae post resurrectionem haec quidem sunt Deo 
digna ut illud Baptizantes eos in nomine Patris et Filii et Sancti 
Spiritus et id Ecce ego vobis cum sum omnibus diebus usque 
ad consummationem saeculi Ut Deus enim est nobis cum Alia 
autem homini digna ut id Tenuerunt pedes eius et id Et 
illic me videbunt et quae talia 
 Eorum autem quae post resurrectionem homini dignorum 
modi sunt diversi Nam hoc quidem vere sed non secundum 
naturam sed secundum dispensationem ad credi faciendum quoniam 
ipsum quod passum est corpus resurrexit ut cicatrices 
cibatio et potatio quae post resurrectionem Alia autem vere et 
secundum naturam ut transire de loco ad locum infatigabiliter 
et per ianuas clausas intrare Alia autem secundum fictionem ut 
illud Finxit se longius ire Alia autem sunt eius quod ex utroque 
ut id Ascendo ad Patrem meum et Patrem vestrum et Deum 
meum et Deum vestrum et id Intrabit rex gloriae et Sedebit 


in gloria magnitudinis in excelsis Alia autem ut nobis cum seipsum 
ordinantis modo divisionis quae est secundum nudam excogitationem 
ut Deum meum et Deum vestrum 
 Oportet igitur excelsa quidem attribuere divinae naturae 
et superiori passionibus et corpore humilia autem  humanae 
communia vero composito scilicet uni Christo qui est Deus et 
homo et scire utraque unius et eiusdem Domini nostri Iesu Christi 
Uniuscuiusque enim proprium cognoscentes et utraque ab uno 
gesta videntes recte credemus et non errabimus Ex quibus universis 
unitarum quidem naturarum differentia cognoscitur et 
quoniam non idem ut ait divinissimus Cyrillus in qualitate 
naturali divinitas et humanitas Unus nimirum Filius et Christus 
et Dominus et ut uno existente una eius et persona est secundum 
nullum modum propter cognitionem naturalis differentiae 
divisa ea quae secundum hypostasim est unione 




  
QUONIAM NON EST MALORUM DEUS CAUSA 
 Oportet scire quoniam consuetudo est divinae Scripturae 
permissionem Dei actionem eius vocare ut quando dicit Apostolus 
in epistula Ad Romanos Aut non habet potestatem 
figuli uti ex eadem massa facere hoc quidem in honorem vas 
illud autem in dehonorationem Nam quoniam quidem ipse facit 
et haec et illa  solus enim ipse est universorum conditor  sed 
non ipse honorabilia construit vel dehonorabilia sed propria 
uniuscuiusque voluntas Et hoc manifestum ex hiis quae ipse 
Apostolus in II Epistula Ad Timotheum ait In magna domo 
non sunt solum vasa aurea et argentea sed et lignea et testea et 
haec quidem in honorem illa autem in dehonorationem Si quis 
igitur expurgaverit seipsum ab hiis erit vas in honorem sanctificatum 
et utile dominatori in omne opus bonum paratum Manifestum 
autem quod voluntarie purgatio fit Si quis enim ait 
expurgaverit seipsum Consequens autem conversio consonat 


si autem non expurgaverit erit vas in dehonorationem inutile 
dominatori contritione dignum Proposita igitur series et hoc 
Conclusit Deus omnes in insuasibilitatem et hoc Dedit eis 
Deus spiritum conpunctionis oculos ad non videndum et aures 
ad non audiendum Haec omnia non ut Deo agente suscipiendum 
sed ut Deo concedente propterea quia liberi arbitrii est et inviolentum 
quod bonum 
  Concessionem igitur eius ut actionem et operationem eius 
dicere assuetum est divinae Scripturae Sed et tamen cum ait 
Deum creare mala et Non esse in civitate malitiam quam 
Dominus non fecit non malorum causam Deum monstrat sed 
quia aequivocum est malitiae nomen duo significans quandoque 
enim quod natura malum est ostendit quod contrarium est virtuti 
et Dei voluntati quandoque autem quod ad nostrum sensum est 


malum et laboriosum scilicet tribulationes et inductiones hae enim 
existimatione quidem malae sunt calamitosae existentes veritate 
autem bonae conversionis enim et salutis fiunt intelligibilibus 
datrices Has autem per Deum fieri ait divina Scriptura 
 Sciendum autem quod et horum nos sumus causa Voluntariorum 
enim malorum involuntaria sunt genimina 
 Sed et hoc sciendum quoniam consuetudo est Scripturae 
quaedam ekbaticos id est casualiter debentia dici aetiologicos 
id est causative dicere ut hoc Tibi soli peccavi et perniciosum 
coram te feci ut iustificeris in sermonibus tuis et vincas cum 
iudicaris Non enim qui peccavit ut vincat Deus peccavit 
neque vero Deus indigebat nostro peccato ut ex hoc victor appareret 
Fert enim incomparabiliter adversus omnes et non peccantes 
victorias conditor existens et incomprehensibilis et increabilis 
et naturalem habens gloriam et non supervenientem sed quoniam 
nobis peccantibus non iniustus est inferens iram et poenitentibus 
concedens victor nostrae malitiae demonstratur Non in hoc 
autem nos peccavimus sed quoniam ita evenit res quemadmodum 


si sedeat aliquis operans amicus autem aliquis superveniat ait 
quoniam ut non hodie operarer advenit amicus Igitur amicus 
quidem non ut non operetur advenit ita vero evenit occupatus 
vero circa amici susceptionem non operatur Dicuntur autem 
haec ekbatica id est casualia quoniam ita eveniunt Non vult 
autem Deus solus esse iustus sed omnes assimilari sibi secundum 
virtutem 


  
QUONIAM NON DUO PRINCIPIA 
 Quoniam non duo principia sunt unum bonum et alterum 
perniciosum hinc sciemus Contraria enim ad invicem sunt bonum 
et perniciosum et sui invicem corruptiva et in se invicem et cum 
se invicem non subsistentia In parte igitur horum singulum erit 
totius Et primum quidem circumscribentur non a toto solum 
sed et a parte totius singulum horum 
  Deinde quis est qui regionem singulo distribuit Non enim 
ad invicem conferri et convenire dicent quia non malum quod 


malum pacificans et concordans ad bonum neque bonum quod 
bonum ad malum amicabiliter dispositum Si autem alius est qui 
horum unicuique propriam determinavit conversationem ille magis 
erit Deus 
 Necesse autem et duorum alterum esse vel tangere et corrumpere 
se invicem vel esse quid medium in quo neque bonum 
neque malum erit velut quaedam maceries separans ab invicem 
utraque Et non tantum duo sed tria erunt principia 
 Necesse autem et horum alterum vel pacificare quod id 
quod malum est non potest quod pacificat enim non est malum 
vel praeliari quod id quod bonum est non potest quod enim 
praeliatur non finaliter est bonum vel quod malum quidem est 
praeliari quod autem bonum non ex adverso praeliari sed a malo 
corrumpi vel semper contristari et malum pati quod non est 
boni Unum igitur est principium ab omni malitia liberatum 
 Sed si hoc est ait unde est malum impossibile enim ex 
bono malum habere generationem Dicimus igitur quoniam malum 


nihil est aliud nisi boni privatio et ex eo quod secundum naturam 
in id quod praeter naturam eversio nullum enim malum est 
secundum naturam Omnia enim quaecumque fecit Deus bona 
sunt valde secundum hoc quod facta sunt Ita igitur manentia 
quemadmodum creata sunt bona valde sunt Voluntarie autem 
secedentia ab eo quod est secundum naturam et ad id quod praeter 
naturam venientia in eo quod malum est fiunt 
 Igitur secundum naturam quidem omnia servientia et 
obedientia sunt conditori Quoniam igitur voluntarie aliqua 
creaturarum effrenata efficietur et inobediens facienti eam fit 
in seipsa constituit malitiam Malitia enim non substantia aliqua 
est neque substantiae idioma sed accidens scilicet ex eo quod 
secundum naturam in id quod praeter naturam voluntaria eversio 
quod est peccatum 
 Unde igitur peccatum Suae potestatis mentis diaboli 
inventio Malus igitur diabolus Secundum hoc quidem quod 
factus est non malus sed bonus Angelus enim clarissimus et 


lucidus a conditore creatus est liberi arbitrii existens ut rationalis 
et voluntarie a virtute quae est secundum naturam secessit et 
in obscuritatem malitiae devenit a Deo elongatus solo bono et 
lucis factore ex ipso enim omne  bonum fit et in quantum ab eo 
elongatus mente  non enim loco  in malum deveniens 


  
CUIUS GRATIA PRAEVIDENS DEUS EOS QUI PECCARE 
ET NON POENITENTIAM AGERE FUTURI ERANT CREAVIT 
Deus propter bonitatem ex non esse ad esse deducit ea quae 
fiunt et eorum quae futura sunt praecognitor est Igitur si quidem 
non futura essent non utique praeviderentur Eorum enim quae 
sunt cognitiones sunt et eorum quae omnino futura sunt praecognitiones 
sunt Si igitur non futuri essent neque mali essent 
Primum enim esse et tunc bonum vel malum esse Si autem 
futuros esse propter Dei bonitatem futurum malos ex propria 
voluntate esse prohiberet eos generari malum utique vinceret 


Dei bonitatem Facit itaque Deus bona universa quae facit 
Unusquisque autem ex propria voluntate et bonus et malus efficitur 
Etsi ergo dixit Dominus Conferebat homini illi si natus 
non esset non propriam creationem exprobrans dixit sed supervenientem 
creaturae ex propria voluntate et desidia eius malitiam 
Propriae enim mentis desidia inutile ei conditoris beneficium fecit 
quemadmodum si quis cui divitiae et principatus a rege commissa 
fuerant tyrannidem adversus benefactorem perpetraverit quem 
digne capiens puniet si usque in finem tyrannidi perspexerit hunc 
immorantem 


  
DE LEGE DEI ET LEGE PECCATI 
 Bona est divinitas et superbona et eius voluntas Hoc enim 
bonum quod Deus vult Lex autem est mandatum quod hoc 
docet ut in ea manentes in lumine simus cuius mandati praevaricatio 
peccatum est Hoc autem per diaboli  immissionem et per 
nostram inviolentam et voluntariam susceptionem consistit Dicitur 
autem et haec lex 


 Superveniens igitur Dei lex intellectui nostro attrahit 
ad seipsam et pungit nostram conscientiam Dicitur autem et 
nostra conscientia lex intellectus nostri Sed et immissio perniciosi 
hoc est lex peccati superveniens membris carnis nostrae 
per eam nobis se immittit Semel enim praevaricantes mandatum 
et legem Dei voluntarie et immissionem perniciosi accipientes 
dedimus ei ingressum venditi a nobis ipsis peccato Unde parate 
ducitur corpus nostrum ad eam Dicitur ergo et qui iniacet corpori 
nostro odoratus et sensus peccati scilicet concupiscentia et voluptas 
corporis lex in membris carnis nostrae 
 Igitur lex quidem intellectus nostri scilicet conscientia 
congratulatur legi Dei scilicet mandato et hoc vult Lex autem 
peccati scilicet immissio per legem quae est in membris scilicet 
per corporis concupiscentiam et subreptionem et motum et irrationalem 
partem animae repugnat legi intellectus nostri hoc est 
conscientiae et captivum facit me et volentem Dei legem et diligentem 


et nolentem peccatum secundum anacrasin id est contractionem 
per levitatem voluptatis et corporis concupiscentiam 
et irrationalem partem animae ut dixi errare facit et suadet 
servire peccato sed Deus impossibile legis in quo infirmabatur 
lex per carnem mittens Filium suum in similitudinem carnis 
sine peccato  carnem enim assumpsit peccatum autem nequaquam 
 condemnavit peccatum in carne ut iustitia legis impleatur 
in hiis qui non secundum carnem ambulant sed secundum 
Spiritum Spiritus enim simul readiuvat infirmitatem nostram 
et tribuit virtutem legi intellectus nostri adversus legem 
quae est in membris nostris Quid enim oremus secundum 
quod oportet nescimus sed ipse Spiritus interpellat pro nobis 
gemitibus inenarrabilibus hoc est docet nos quid oremus Quare 
impossibile est nisi per patientiam et orationem mandata Dei 
perficere 




  
ADVERSUS IUDAEOS DE SABBATO 
 Sabbatum quidem septima dies vocatur significat autem requiem 
In ipsa enim requievit Deus ab omnibus operibus suis ut divina 
ait Scriptura Ideo que usque ad septimum dierum numerus perveniens 
rursus circulatim revolvitur et a prima incipit Hic numerus 
honorabilis est apud Iudaeos Deo iubente honorari ipsum non ut 
contingebat sed et gravissimarum in praevaricationem interminationum 
adiectione Non simpliciter autem hoc iussit sed propter 
quasdam mystice a spiritualibus et spectabilibus intellectas causas 
 Sicut nimirum indoctus ego estimo  ut ab inferioribus et 
grossioribus incipiam  sciens Deus grossitiem et carnis dilectionem 
et ad materialia reptationem Israelitici populi simul autem 
et indiscretionem primum quidem ut qui servus et subiugale 


ut scriptum est requiescat quia vir iustus miseretur animarum 
iumentorum suorum simul autem ut et vacationem agentes ab 
amplexu qui est circa materialia ad Deum congregentur in 
psalmis et hymnis et canticis spiritualibus et meditationibus 
divinarum scripturarum universum septimum diem consummantes 
et in Deo requiescentes Quando enim non erat lex non Scriptura 
a Deo spirata neque sabbatum Deo consecratum erat Quando 
autem a Deo spirata Scriptura per Moysen data est consecratum 
est Deo sabbatum ut utique circa huius meditationem in ipso 
exercitentur qui non omnem vitam Deo consecrabant et qui non 
amore dominatori ut Patri serviebant sed ut servi indevoti saltim 
parvam et minimam particulam suae vitae Deo tribuant et hoc 
timore noxarum et interminationum quae erant in praevaricatione 
Iusto enim lex non posita est sed iniustis Quia primus Moyses 
quadraginta diebus et rursus alteris quadraginta ieiunio assistens 
 Deo omnino et sabbatis per ieiunium affligebat seipsum lege 


non affligere seipsos in sabbati die iubente Si autem dixerint 
quoniam ante legem hoc quid dicent de Thesbite Elia quadraginta 
dierum viam explente in cibatione una Hic enim non solum per 
ieiunium sed et per itinerationem in sabbatis quadraginta dierum 
seipsum affligens solvit sabbatum et non iratus ei qui legem dedit 
sed et velut virtutis praemium in Horeb seipsum manifestavit 
Quid autem de Daniele dicent Nonne tres septimanas complevit 
sine cibo Quid autem omnis Israel Nonne circumcidit puerum 
sabbato si contigit octo dierum esse Nonne autem et magno 
ieiunio quod legislatione iussi sunt si in sabbato occurrerit ieiunant 
Nonne autem et sacerdotes et levitae in tabernaculi operibus 
contaminant sabbatum et inculpabiles sunt Sed et iumentum 
si in gurgitem ceciderit in sabbato qui evulsit quidem inculpatus 
qui autem despexit condemnatus Quid autem omnis Israel Nonne 


septem diebus Dei arcam circumferentes Ierichuntinos muros 
circumierunt in quibus fuit omnino et sabbatum 
 Ut igitur dixi vacationis gratia quae est ad Deum ut vel 
parvissimam ei particulam attribuant et requiescant et servus 
et subiugale sabbati observatio excogitata est parvulis 
et sub elementis mundi servis effectis carnalibus et nihil 
super litteram et corpus excogitare potentibus Quando autem 
venit plenitudo legis misit Deus Filium suum unigenitum 
factum ex muliere hominem factum sub lege ut eos qui sub 
lege erant eximeret ut adoptionem assumamus Quotquot autem 
accepimus eum dedit nobis potestatem filios Dei fieri credentibus 
in eum Quare non adhuc sumus servi sed filii non adhuc 
sub lege sed sub gratia non adhuc particulariter Domino servientes 
in timore sed omne tempus vitae ei offerre debentes et 
semper servam iram dico et concupiscentiam a peccato quiescere 
facientes et Deo vacare iniungentes concupiscentiam quidem 
universam semper ad Deum extendentes iram autem adversus 


Dei inimicos armantes et subiugale scilicet corpus similiter a 
servitute quidem peccati quiescere facientes divinis autem mandatis 
ministrare iniungentes 
 Haec spiritualis nobis mandat Domini  lex et qui hanc 
custodiunt superiores mosayca lege effecti sunt Cum venit enim 
quod perfectum est quod ex parte est evacuatum est et velamine 
legis scilicet velo per Salvatoris scisso crucifixione et Spiritu 
igneis linguis fulgente littera evacuata est corporalia quieverunt 
et servitutis lex completa est et lex libertatis nobis donata est 
Et festum celebramus perfectam humanae naturae requiem aio 
utique resurrectionis diem in qua nos Dominus Iesus vitae 
princeps et Salvator in promissam hiis qui spiritualiter Deum 
colunt haereditatem introduxit in quam ipse praecursor noster 
intravit cum resurgens a mortuis et apertis ei caelestibus portis in 
dextera Patris corporaliter sedit ubi et qui spiritualem observant 
legem introibunt 
 Nobis itaque qui spiritui adhaeremus et non litterae omnis 


carnalium est positio et spiritualis cultura et ad Deum copulatio 
Nam circumcisio quidem est corporalis voluptatis et superfluorum 
et non necessariorum depositio Praeputium autem nihil aliud est 
nisi cutis voluptuosae particulae superflua Omnis autem voluptas 
quae non ex Deo et in Deo fit superfluitas est cuius typus est 
praeputium Sabbatum autem est quae a peccato requies Quare 
utraque unum existunt et ita utraque simul a spiritualibus impleta 
neque contingentem iniquitatem operantur 
 Amplius autem sciendum quod septem numerus omne 
praesens tempus significat ut dicit sapientissimus Salomon 
dare partes septem necnon et octo Et divina enarrans David 
de octava psallens de futura post resurrectionem a mortuis requie 
psallebat Septima igitur die vacationem quidem agere a corporalibus 
in spiritualibus autem occupari iubens lex mystice 
omni tempore vero Israeli et intellectum videntem Deum habenti 
subostendebat Deo seipsum adducere et superiorem corporalium 
fieri 




  
DE VIRGINITATE 
 Blasphemant carnales virginitatem et in testimonium 
praemittunt qui diligunt voluptatem hoc Maledictus omnis qui 
non erigit semen in Israel Nos autem inquimus in Deo Verbo 
qui ex Virgine incarnatus est praesumentes quo virginitas antiquitus 
et a principio in hominum natura plantata est De  virgine 
enim terra homo plasmatus est Ex solo Adam Eva creata est 
In paradiso virginitas conversabatur Ait denique divina Scriptura 
quoniam nudi erant et Adam et Eva et non verecundabantur 
Cum autem praevaricati sunt cognoverunt quod nudi erant et 
verecundati sarsierunt sibi ipsis folia fici et fecerunt perizomata 
Et post praevaricationem quando terra es et in terram abibis 
quando per praevaricationem mors in mundum introivit tunc 
cognovit Adam Evam uxorem suam et concepit et genuit 
Quare propterea ut non contereretur et consumeretur hoc genus 
a morte nuptiae excogitatae sunt ut utique per filiorum procreationem 
genus hominum servaretur 


 Sed dicent tibi quidam fortassis quid igitur masculus et femina 
vult et crescite et multiplicamini Ad quos dicemus quoniam 
crescere quidem et multiplicari non omnino multiplicationem quae 
per nuptialem fit copulationem significat Poterat enim Deus et 
alio modo genus hoc multiplicare si mandatum usque in finem 
observassent intransmutatum Sed sciens Deus praecognitione 
sua qui omnia scivit ante generationem eorum quod futuri erant 
in praevaricatione fieri et morte condemnari praeassumens fecit 
masculum et feminam et augeri et multiplicari iussit Via itaque 
incedamus et videamus virginitatis gloriationes idem autem est 
dicere et castitatis 
 Noe in arcam introire iussus et mundi seminis custodia ei 
commissa talem accepit iussionem Intra inquit tu et filii 
tui et uxor tua et uxores filiorum tuorum Divisit eos ab uxoribus 
ut cum castitate pelagus et totius mundi naufragium illud effugerent 
Post diluvii nempe requiem Exi inquit tu et uxor 
et filii tui et uxores filiorum tuorum Ecce rursus propter multiplicationem 
nuptiae concessae sunt Deinde Elias qui igneo curru 


ad caelos subvectus nonne sine nuptiis esse amplexus est et in 
sublimatione quae super homines testimonium accepit Quis 
caelos clausit Quis mortuos suscitavit Quis Iordanem intercidit 
Nonne virgo Elias Elisaeus autem huius minister nonne  aequalem 
virtutem demonstrans in duplo gratiam Sancti Spiritus 
petens haereditavit Quid autem tres pueri Nonne virginitatem 
discentes igne potiores effecti sunt per virginitatem corporibus 
eorum inconsumptis igne effectis Nonne Danielis corpori virginitatem 
diligentis ferarum dentes infigi nequiverunt Nonne Israelitis 
videndus Deus castitatem servare corpore praecepit Nonne 
sacerdotes seipsos castos servantes ita inaccessibilia introibant 
et hostias offerebant Nonne lex magnam orationem castitatem 
nuncupavit 
 Oportet itaque in id quod spirituale est accipere hoc legale 
praeceptum Est enim semen spirituale per amorem et timorem 
Dei conceptum in animali ventre parturiente et pariente spiritum 


salutis Ita vero suscipiendum est illud Beatus qui habet semen 
in Sion et proprios in Ierusalem Quid enim etsi adulter etsi 
ebriosus etsi idololatra fuerit beatus est si solum habet semen in 
Sion et proprios in Ierusalem Nullus eorum qui recte sapiunt 
hoc dicet 
 Virginitas angelorum est conversatio omnis incorporeae naturae 
idioma Haec autem dicimus non nuptias blasphemantes absit 
Novimus enim Dominum in praesentia sua nuptias benedicentem 
et eum qui dixit Honorabiles nuptiae et thorus incontaminatus 
sed bono meliorem virginitatem cognoscentes In virtutibus enim 
et sunt intentiones et remissiones similiter et in malitiis Cognoscimus 
autem quoniam nuptiarum filii sunt omnes homines praeter 
generis principes illi autem virginitatis sunt et non nuptiarum 
plasmatio Sed a nuptiis abstinentia angelorum est ut diximus 
imitatio Quanto itaque angelus est homine superior tanto virginitas 
nuptiis honorabilior Quid autem dico angelus Ipse Christus 


virginitatis gloria non solum ex Patre anarchos id est sine principio 
et influxibiliter et sine concubitu genitus sed et homo 
secundum nos factus super nos ex Virgine sine copula incarnatus 
et ipse virginitatem veram et omnino perfectam demonstrans in 
semetipso Unde et hanc nobis non in legislationem quidem deduxit 
Non enim omnes capiunt verbum istud ut ipse dixit 
Opere autem nos erudivit et ad hanc nos fortes effecit Cui enim 
non est manifestum quoniam virginitas in hominibus nunc conversatur 
  Bona quidem est filiorum procreatio quam nuptiae constituunt 
et bonae sunt nuptiae per copulam a fornicatione abscindentes 
et rabiem concupiscentiae per legalem commixtionem non 
permittentes ad iniquos furere actus Bonae sunt nuptiae quibus 
adest continentia melior autem est virginitas animae filiorum 
procreationem adaugens et Deo fructum temporaneum orationem 
offerens Honorabiles sunt nuptiae et thorus incontaminatus 
Fornicatores autem et adulteros iudicabit Deus 




  
DE CIRCUMCISIONE 
 Circumcisio ante legem data est Abrahae  post benedictionis 
repromissionem signum distinguens ipsum et eos qui ex ipso et 
eos qui in domo eius generabantur a gentibus cum quibus conversabantur 
Et manifestum quando enim in eremo quadraginta 
annis Israel solus secundum seipsum conversatus est non commixtus 
aliae genti quotquot in eremo nati sunt non circumcisi sunt 
Cum autem Iesus pertransire fecit eos Iordanem circumcisi sunt et 
secunda lex circumcisionis facta est In Abraham enim data est 
lex circumcisionis deinde quievit in eremo quadraginta annis 
et rursus secundo dedit Deus Iesu legem circumcisionis post transitum 
Iordanis sicut in libro Iesu Nave scriptum est Sub hoc 
autem tempore dixit Dominus Iesu Fac tibi ipsi cultros petrinos 
de petra rupis et sedens circumcide filios Israel secundo Et post 
pauca In quadraginta enim et duobus annis conversatus est 
Israel in eremo Battaritide et propter hoc incircumcisi eorum 
erant plures praeliatorum exeuntium de terra Egypti qui non 


crediderant mandatis Dei quibus et determinavit non videre eos 
terram bonam quam iuravit Dominus patribus eorum dare eis terram 
fluentem lacte et melle Pro hiis autem constituit filios eorum 
quos Iesus circumcidit propterea quia geniti incircumcisi fuerant 
secundum viam Quare signum erat circumcisio determinans 
Israel a gentibus cum quibus conversabantur 
 Typus autem erat baptismatis Sicut enim circumcisio non 
necessarium membrum abscindebat corporis sed superfluitatem 
inutilem ita per sanctum baptisma peccatum circumcidimus 
peccatum autem manifestum quod superfluitas concupiscentiae 
est et non utilis concupiscentia Impossibile enim est aliquem 
nequaquam concupiscere vel finaliter sine gustu voluptatis esse 
sed quod inutile est voluptatis scilicet inutilis concupiscentia et 
voluptas hoc est peccatum quod circumcidit sanctum baptisma 
tribuens nobis signum honorabilem crucem in fronte non a gentibus 
determinans nos omnes enim gentes baptismate potitae sunt 
et signo crucis sigillatae sunt sed in unaquaque gente fidelem ab 
infideli distinguens Veritate itaque apparente inutilis typus et 


umbra Quare superfluum est nunc circumcidi et contrarium 
sancto baptismati Qui enim circumciditur debet totam legem 
observare Dominus autem ut compleret legem circumcisus est 
sed et omnem legem et sabbatum observavit ut impleat et sistat 
legem Ex  quo autem baptizatus est et Spiritus Sanctus hominibus 
apparuit in specie columbae descendens super ipsum in Iordane 
ex tunc spiritualis cultura et urbanitas et caelorum regnum 
praedicata sunt 


  
DE ANTICHRISTO 
 Decet scire quoniam oportet Antichristum venire Ergo 
omnis quidem qui non confitetur Filium Dei et Deum venisse 
in carnem et esse Deum perfectum et factum esse hominem perfectum 
et manere Deum Antichristus est Verum proprie et 
praecipue Antichristus dicitur qui in consummatione saeculi 
venit Oportet igitur primum praedicatum esse evangelium in 
omnibus gentibus sicut dixit Dominus et tunc veniet in redargutionem 
adversariorum Dei Iudaeorum Dixit enim eis Dominus 


Ego enim veni in nomine Patris mei et non suscipitis me veniet 
alius in proprio nomine et illum suscipietis Et Apostolus 
Pro eo quod amorem veritatis non susceperunt ad hoc ut salventur 
ipsi propterea mittet eis Deus actum erroris ad credendum eos 
mendacio ut iudicentur omnes qui non crediderunt veritati sed 
acceptaverunt iniustitiam Iudaei igitur Filium Dei existentem 
Dominum Iesum Christum et Deum non susceperunt erroneum 
autem deum seipsum dicentem suscipient Quoniam enim deum 
seipsum vocabit angelus qui Danielem edocuit ita ait Super 
deos enim patrum suorum non intelliget Et Apostolus Nullus 
vos seducat secundum aliquem modum quoniam nisi venerit 
discidium primum et revelatus fuerit homo iniquitatis filius 
perditionis qui adversatur et superextollitur super omne quod 
dicitur deus vel veneratio ut ipse in templo Dei sedeat ut deus 
demonstrans seipsum quoniam est deus In templo autem Dei 
non nostro dicit sed veteri iudaico non enim nobis sed Iudaeis 


veniet non pro Christo  sed adversus Christum et eos qui Christi 
Ideo que Antichristus dicitur 
 Oportet igitur primum praedicatum esse evangelium in 
omnibus gentibus et tunc revelabitur iniquus cuius est praesentia 
secundum actum satanae in omni virtute et signis et prodigiis 
mendacii et omni deceptione iniquitatis hiis qui pereunt quem 
Dominus interficiet verbo oris sui et maledicet praesentia superapparitionis 
suae Non ipse igitur diabolus fit homo secundum 
Domini humanationem absit sed homo ex fornicatione generatur 
et suscipit omnem actum satanae Praesciens enim Deus iniquitatem 
eius futurae voluntatis concedit habitare in eo diabolum 
 Generatur ergo ex fornicatione ut diximus et educatur 
occulte et repente insurgit et elevat se et regnat Et in primordiis 
quidem regni sui magis autem tyrannidis dissimulat iustitiam 
Cum autem dominator factus fuerit persequitur ecclesiam Dei et 
manifestat omnem inquitatem suam Veniet autem in signis et 
prodigiis mendacii fictis et non veris et eos qui imbecillem et 


non stantem basem mentis habent seducet et apostatare faciet 
a Deo vivente ut scandalizentur si possibile est et electi 
 Mittetur autem Enoch et Elias Thesbites et convertent 
corda patrum in filios hoc est synagogam ad Dominum nostrum 
Iesum Christum et apostolorum praedicationem et ab ipso interficientur 
Et veniet Dominus de caelo quemadmodum sancti 
apostoli viderunt eum euntem in caelum Deus perfectus et homo 
perfectus cum gloria et virtute et interficiet hominem iniquitatis 
filium perditionis spiritu oris sui Nullus igitur de terra 
exspectet Dominum sed de caelo sicut ipse nos certioravit 


  
 DE RESURRECTIONE 
 Credimus autem et in resurrectionem mortuorum Erit 
enim vere erit resurrectio mortuorum Resurrectionem autem 
dicentes corporum aimus resurrectionem Resurrectio enim est 
secunda eius quod cecidit surrectio Animae enim immortales 


existentes qualiter resurgent Si enim mortem determinant 
separationem animae a corpore resurrectio omnino est copulatio 
rursus et animae et corporis et secunda eius quod dissolutum est 
et cecidit animalis resurrectio Ipsum igitur corpus quod corrumpitur 
et dissolvitur ipsum resurget incorruptibile Non enim impossibile 
est ei qui in principio ex pulvere terrae ipsum constituit 
rursus dissolutum et reversum in terram ex qua sumptum est 
secundum conditoris enuntiationem rursus resuscitare ipsum 
 Si enim non est resurrectio comedamus et bibamus 
voluptuosam et lascivam vitam pertranseamus Si enim non est 
resurrectio in quo ab irrationabilibus distamus Si enim est non 
resurrectio beatificemus feras agri sine tristitia habentes vitam 
Si igitur non est resurrectio neque Deus est neque providentia 
sponte autem omnia et aguntur et feruntur Ecce enim videmus 
plurimos iustos quidem esurientes et iniuriam patientes et nulla 
in praesenti vita potientes assumptione peccatores autem et 
iniustos in divitiis et in omni voluptate exuberantes Et quis 


umquam hoc iusti iudicii vel sapientis providentiae opus bene 
sciens suspicabitur Erit igitur erit resurrectio Iustus enim est 
Deus et hiis qui sustinent ipsum mercedis retributor fit Igitur 
si quidem anima sola virtutis certaminibus athletice pugnavit ipsa 
sola et coronabitur Et si sola voluptatibus involuta esset sola 
iuste utique punietur Sed quia neque existentiam separatam 
habuerunt neque virtutem neque malitiam anima pertransit 
sine corpore recte ambo simul et retributionibus fruentur 
  Testatur autem et divina Scriptura quoniam erit corporum 
resurrectio Ait nimirum Deus ad Noe post diluvium Ut olera 
feni dedi vobis omnia Verumtamen carnem in sanguine animae 
ne comedatis etenim vestrum sanguinem animarum vestrarum 
exquiram de manu omnium ferarum exquiram illum et de manu 
omnis hominis fratris eius requiram animam eius Qui effundit 
sanguinem hominis pro sanguine eius effundetur quoniam in 


imagine Dei feci hominem Qualiter igitur exquiret sanguinem 
hominis de manu omnium ferarum nisi quia suscitabit corpora 
omnium hominum morientium Non enim pro homine morientur 
ferae 
 Et rursus Moysi Ego sum Deus Abraham et Deus Isaac 
et Deus Iacob non est Deus mortuorum Deus morientium 
et non ultra futurorum sed viventium quorum animae quidem 
in manu eius vivunt corpora vero vivent rursus per resurrectionem 
Et divus pater David ait ad Deum Interficies spiritum eorum 
et deficient et in pulverem eorum convertent Ecce de corporibus 
est sermo Deinde inducit Emittes spiritum tuum et creabuntur 
et renovabis faciem terrae 
 Sed et Isaias Resurgent mortui et erigentur qui in monumentis 
Manifestum est autem quod non animae in monumentis 
ponuntur sed corpora 
 Sed et beatus Ezechiel Et factum est ait cum prophetarem 
ego et ecce terraemotus et adduxit ossa os ad os singulum 
ad compaginem suam Et vidi et ecce supervenere eis nervi 
et carnes superinnatae sunt et ascenderunt super ea et circumextensae 


sunt in eis cutes desuper Deinde docet qualiter iussi 
supervenerunt spiritus 
 Sed et divus Daniel ait Et in tempore illo exsurget Michael 
princeps magnus qui stat super filios populi sui et erit tempus 
tribulationis qualis non est facta ex quo genita est gens in terra 
usque ad tempus illud Et in tempore illo salvabitur populus tuus 
omnis qui inventus est scriptus in libro Et multi dormientium in 
terrae pulvere exsurgent hii in vitam aeternam et alii in opprobrium 
et verecundiam aeternam Et qui intelligunt effulgebunt 
sicut fulgur firmamenti et a iustis multis sicut astra in saecula et 
adhuc effulgebunt Multi dormientium ex terrae pulvere 
dicens exsurgent manifestum quod resurrectionem ostendit 
corporum Non enim utique alicubi quis dicet animas in terrae 
pulvere dormire 
  Sed nempe et Dominus in sacris evangeliis corporum manifeste 
resurrectionem tradidit Audient enim ait qui in monumentis 
vocem Filii hominis et qui audierint vivent et exibunt 
qui bona fecere in resurrectionem vitae qui vero mala egerunt 
in resurrectionem iudicii In monumentis autem animas quando 
eorum qui bene sapiunt non utique dixerit aliquis 


 Non sermone vero solum sed et opere corporum resurrectionem 
Dominus manifestavit primum quidem quadriduanum et 
iam corruptum et fetentem resuscitans Lazarum Non enim animam 
privatam corpore sed et corpus cum anima et non aliud sed 
ipsum quod corruptum erat suscitavit Qualiter enim utique 
cognosceretur vel crederetur mortui resurrectio non designativis 
substantiae proprietatibus hanc constituentibus Sed et Lazarum 
quidem ad ostensionem propriae deitatis et credulitatem suae et 
nostrae resurrectionis suscitavit rursus reversurum ad mortem 
Ipse vero Dominus primitiae perfectae et non ultra morti subiacentis 
resurrectionis factus est Ideo que et divus apostolus dicebat 
Paulus Si mortui non resurgent neque Christus resurrexit
 igitur vana est fides nostra adhuc 
sumus in peccatis nostris et Quoniam Christus resurrexit primitiae 
eorum qui dormierunt et Primogenitus ex mortuis Et 
rursus Si enim credimus quod Iesus mortuus est et resurrexit 
sic et Deus eos qui dormierunt per Iesum aget cum ipso Sic 
dixit sicut Dominus resurrexit 


 Quoniam autem Domini resurrectio corporis facti incorrupti 
et animae unio fuit  haec enim sunt quae divisa fuerunt  
manifestum est Dixit enim Solvite templum hoc et in tribus 
diebus erigam illud Testis autem dignus fide est sacrum evangelium 
quod de proprio dicebat corpore Palpate me et videte 
propriis discipulis ait Dominus spiritum aestimantibus videre 
quoniam ego sum et non alteratus sum quoniam spiritus 
carnem et ossa non habet sicut me consideratis habentem Et 
hoc cum dixisset ostendit eis manus et latus suum et Thomae 
protendit ad palpationem Nonne sufficientia haec sunt ad corporum 
crede faciendam resurrectionem 
  Rursus ait divus Apostolus Oportet enim corruptibile 
hoc indui incorruptionem et mortale indui immortalitatem Et 
rursus Seminatur in corruptione surget in incorruptione seminatur 
in infirmitate surget in virtute seminatur in dehonoratione 
surget in gloria seminatur corpus animale scilicet grossum et 
passibile surgit corpus spirituale invertibile impassibile subtile 


hoc enim significat spirituale quale Domini corpus post 
resurrectionem clausis ianuis pertransiens infatigabile esca 
somno et potu non indigens Erunt enim inquit Dominus 
sicut angeli Dei non nuptiae sunt illic nec filiorum procreatio 
Ait nempe divus Apostolus Nostra enim conversatio in caelis 
existit ex quo et Salvatorem exspectamus Dominum Iesum qui 
transformabit corpus humilitatis nostrae ad existendum ipsum 
conforme corpori gloriae eius non eam quae in aliam formam est 
transpositionem dicens absit sed eam quae ex corruptione magis 
in incorruptionem alterationem 
 Sed dicet aliquis Qualiter resurgunt mortui Papae 
incredulitatis papae insipientiae Qui pulverem in corpus voluntate 
solum transmutavit qui parvam materiae guttam semen 
in matrice augere praecepit et multiforme hoc et multimodum 
perficere corporis instrumentum nonne magis factum et effluxum 
resuscitabit solum rursum volens Quali vero corpore veniunt 


Insipiens si Domini sermonibus credere caecitas non permittit 
saltim operibus crede Tu enim quod seminas non vivificatur 
nisi moriatur et quod seminas non corpus quod generabitur seminas 
sed nudum granum si contingat frumenti aut alicuius 
reliquorum seminum Deus autem ei dat corpus sicut voluit et 
unicuique seminum proprium corpus Considera igitur sicut in 
sepulcris sulcis semina suffossa Quis est qui hiis radices imponit 
stipulam et folia spicas et subtilissimas aristas Nonne qui universorum 
est conditor qui omnia haec construxit praecepto Ita 
igitur crede et mortuorum resurrectionem futuram esse divina 
virtute et voluntate et nutu concurrentem enim habet cum 
voluntate virtutem 
  Resurgemus itaque animabus rursus unitis corporibus 
incorruptis effectis et exutis corruptionem et repraesentabimur 
terribili Christi tribunali Et tradetur diabolus et daemones eius 
et homo eius scilicet antichristus et impii et peccatores in ignem 
aeternum non materialem qualis est qui apud nos est sed qualem 
utique novit Deus Qui autem bona egerunt fulgebunt sicut sol 


cum angelis in vitam aeternam cum Domino nostro Iesu Christo 
videntes ipsum semper et visi et indeficiens id quod ab ipso est 
gaudium fructificantes 
