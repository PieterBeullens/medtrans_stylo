  Propter quid magne superhabundancie egritudinales
Aut quia superhabundantiam vel defectionem faciunt
 
Hoc autem erat egritudo
 
  Propter quid autem egritudines multotiens curant quando multum excedit aliquis
 
Et quorundam medicorum talis est ars superhabundantiis namque sanant vini aut aque aut salsedinis aut cibi aut famis
 
Aut quia contraria ad invicem sunt que egritudinem faciunt in medium igitur ducunt alterum utriusque
 
  Propter quid temporum mutationes et ventorum generant aut dissolvunt et determinant egritudines et faciunt
 
Aut quia calida et frigida sunt et humida et sicca egritudines autem horum sunt excessus sanitas autem equalitas
 
Si igitur propter humiditatem aut frigiditatem contrarium tempus dissolvit si autem non contrarium tempus supervenerit similis complexio superveniens distendit et destruxit
 
Propter hec autem et egrotare faciunt sanos quia mutantes solvunt complessionem pariter enim propriis temporibus et etatibus et locis augentur
Propter quod oportet in mutationibus maxime gubernare
 
Quod autem universaliter de temporibus dictum est et secundum partem eadem est causa
 
Ventorum namque mutationes et etatum et locorum temporis cuiusdam sunt mutationes
 
Propter quod et hec intendunt et solvunt et determinant et faciunt quemadmodum tempora et ortus stellarum sicut Orion et Arcturus et Pleias et Canis quemadmodum ventorum et aquarum et serenitatum et tempestatum et estus
 
  Propter quid in mutationibus temporum vomitibus oportet uti
 
Aut ut non fiat conturbatio differentibus factis superfluentibus propter mutationes
 
  Propter quid et qui immunde nutriuntur et qui sunt a fame pedes inflantur
 
Aut propter liquationem utrique
 
Liquantur autem hii quidem propter famem quia omnino non recipiunt nutrimentum qui autem immundi sunt propter id quod non omnino defruantur cibo quem assumunt
  Propter quid ab egritudinibus que sunt a colera febricitant maxime in estate acuta a colera existentia in yeme fiunt magis
 
Aut quia cum febribus existentia acuta sunt propter id quod violenta sunt violentia autem extra naturam est
 
Humectatis enim quibusdam locis calida apostematio fit apostematio autem excessus caliditatis existens facit febres
 
In estate quidem igitur sicce et calide sunt egritudines in yeme autem humide et calide propter quod acute velociter enim interimunt non enim volunt digeri propter multitudinem superfluitatis
 
  Propter quid quandoque pestilentialis sola egritudinum maxime approximantes eis qui curantur replet
 
Aut quia sola egritudinum communis est omnibus quare propter hoc omnibus affert pestilentiam quicumque prave se habentes preexistunt
 
Et enim propter subadustionem egritudinis que fit ab eis qui curantur cito a re occupantur
 
  Propter quid yeme borreali facta si ver pluviosum fit et austrinum estas morbida fit febribus et optalmiis
 
Aut quia corpora recipit estas multam habentia extraneam humiditatem et terra et locus in quo utique habitant fit aquatus et talis qualia dicuntur semper egritudinalia loca
Primum quidem igitur optalmie fiunt liquata que est circa capud superfluitate consequuntur febres Oportet enim intelligere quia idem et calidissimum subito et frigidissimum fit ut aqua et lapis hec quidem fervet hic autem urit magis
 
In aere quidem prefocatio fit calefacto aere propter grossitiem et in corporibus similiter prefocatio et adustiones adustio autem in corpore febris est in oculis vero optalmie
 
Omnino autem et mutatio vehemens existens corpora corrumpit quando aere humido existente confestim accipit estas calida existens et sicca
 
Amplius autem difficilius si et estas pluviosa fuerit
 
Habet enim sol materiam quam facit ebullire et in corporibus et in terra et aere propter quod fiunt febres et optalmie
 
  Propter quid si yems austrina fuerit et pluviosa ver vero siccum et boreale egritudinale fit et ver et estas
 
Quia in yeme quidem propter caliditatem et humiditatem similiter corpora disponuntur tempori
 
Humida namque necesse est esse et non consistemtia
 
Sic autem se habentibus ver frigidum existens quoagulavit et induravit ipsa propter siccitatem quare preuberibus partus vernales laboriosi fiunt propter caliditatem et oripilationem factam a sicca frigiditate sicut non segregata humiditate fetus autem imbecilli fiunt et inperfecti propter superhabundantiam frigidi accidit autem tunc natos in serenitate et consistere et nutriri in pariente
Aliis autem qui sicut in vere non purgante flemate superhabundantiam quod accidit quando calidum fit sed propter frigiditatem consistentem quando supervenit estas et caliditas liquens violentia colericis quidem et siccis propter id quod non humida sunt corpora ipsis sed naturam ipsorum habent fiunt quidem humiditates iste tenues quare optalmiis siccis consumuntur flematici autem brancis et in pulmonem catarris
 
Mulieribus autem dissentirie fiunt propter humiditatem et frigiditatem nature vetustioribus autem apoplexie quando coadunatum solutum humidum incadat et propter inbecillitatem innati caloris coagulatur
 
  Propter quid si estas sicca fuerit et austrina autumpnus vero contrarius humidus et borealis in yeme dolores capitis fiunt et branchii et tusses et finiunt in phtissim
 
Aut quia accipit materiam multam yems ut suum est coagulare humiditatem et flema facere
 
In capitibus quidem igitur quando humiditas supervenerit gravedines facit si autem fuerit multa et frigida vehementem dolorem si autem propter multitudinem non coagulabitur fluit in habitum locum unde tusses et bronchi et ptises fiunt
 
  Propter quid si borealis fit estas et sicca et autumpnus confert flematicis et mulieribus
 
Aut quia natura in altera utrorumque superhabundat quare in contrarium tempus attrahens constituit in bonam temperantiam et confestim sanantur nisi per se peccent et in yemem non humidi accedunt habentes subadustionem infrigidatione
 
  Propter quid colericis morbida est borealis et sicca estas et autumpnus
 
Aut quia ad idem conveniunt ipsis corpus et tempora quare sicut ignis in igne fit
Desiccatis autem corporibus et dulcissimo evaporato quidem ex ipsis supercalefactis autem valde necesse est propter dissolutiones quidem optalmias siccas fieri propter felleum autem reliquos esse humores supercalefactis et hiis febres acutas fieri sicut vincente colera quibusdam autem manias quibus nigra colera natura inerit hec enim supernatat desiccatis contrariis humoribus
 
  Propter quid aquas permutare morbidum aiunt esse aerem vero non
 
Quia hoc fit nutrimentum et habentes et utentes aqua discendunt aere autem non
 
Amplius aque quidem multe species sunt et differentie secundum se ipsas aeris autem non quare et hoc est causa
 
In aere quidem fere idem accidit vel permanere sive et recedentes in aquis autem aliter propter quod bene videtur morbida aque mutatio esse
 
  Propter quid magis aque quam ciborum mutatio egritudinalis
 
Quia plurimum consumimus aquam
 
In cibis enim existit et pulmentis et in potu plurima aqua
 
  Propter quid autem mutatio egritudinalis
Aut quia omnis quidem mutatio et temporis et etatis bene mobile est
 
Bene mobilia autem extrema ut et principia et fines
 
Sicut et nutrimenta alia existentia ad invicem se corrumpunt hec quidem modo hecc vero nondum congluctinata sunt
 
Amplius quemadmodum diversus cibus egritudinalis perturbabilis enim est et non una digestio sic accidit mutantibus aquam diverso potus uti nutrimento et tale nutrimentum principalius sicco est in plurimum esse et quod ipsis cibis humidum fieri nutrimentum
 
  Propter quid aquarum mutationes habentibus pediculos faciunt multos habere
 
Aut quia indigestio facta humidi propter turbationem que fit propter diversitatem aque frequenter permutantibus humiditatem facit et maxime in apto existemte loco
 
Cerebrum autem humidum est propter quod et capud semper maxime
 
Ostendit autem quod capilli insunt maxime in ipso
 
Humiditas autem loci huius pediculorum factiva
Ostendit autem in pueris humidi capitis enim sunt et multotiens aut coricam patiuntur aut sanguinem faciunt fluere et pediculos plures qui in hac etate sunt habent
 
  Propter quid a Pleiade usque ad zefirum qui secundum longas egritudines laborant maxime destruuntur et senes magis iuvenibus
 
Aut quia duo sunt corruptibilissima superabundantia et frigus
 
Vivere enim calidum est tempus autem hoc hec ambo habet frigida enim est et humidissima yems reliquum autem ver est
 
Aut quia similiter quidem disponuntur senibus laborantium illi qui secundum longas laborant egritudines
 
Ut enim utique senectus longa egritudo accidit corpus enim utriusque siccum et frigidum est horum quidem per etatem horum vero per egritudinem
 
Yems autem et gelu superhabundantia est frigiditatis et siccitatis
 
Indigentibus autem ipsis modico influxu fit sicut ignis in igne yems et corrumpit propter hoc
 
  Propter quid in ulceribus que quidem in capite ulcera sanantur cito que autem in tibiis vix
Aut quia gravis humiditas est quia terrestris est gravia autem inferius tendunt
 
Que quidem sunt sursum expurgabilia propter id quod tendunt ad inferiora inferiora autem multa replentur superfluitate et bene putriscibili
 
  Propter quid si  yeme facta boreali et vere austrino et pluvioso  estas valde sicca fiat mortiferus fit autumpnus omnibus maxime autem pueris et aliis autem dissinterie et quartane cronice fiunt in ipso
 
Aut quia  moderata quidem superveniente aqua estivali  infrigidatum est bulliens humidum in nobis ab alto quantum collectum est in vere facto humido
 
Si autem non pueri autem propter id quod natura humidi sunt et calidi superbullit passio propter id quod non infrigidatur
 
Quecumque autem non estate autumpno quantum ebullit
 
Superfluitates autem si non confestim interimant circa pulmonem et arteriam facte  superius enim prime constituuntur propter id quod sub aere nos constituti sumus propter hec enim et optalmie febribus prius fiunt in egritudinali estate  si igitur non in superioribus sicut dictum est superfluitates confestim interimunt descendunt in ventres indigeste existentes hoc autem est dissinteria propter id autem quod non expurgatur a multitudine humidum
 
Et si quieverint quater ne fiunt salvatis indigesti enim ypostasis valde permansiva est et contenta fit corpori sicut nigra colera
 
  Propter quid si estas pluviosa fuerit et austrina et autumpnus yems morbida fit
 Aut quia vehementer humida corpora yems accipit et permutatio adhuc magna fit ex caliditate multa et non ex collectione modica propter id quod et autumpnus fit calidus quare hiis quidem fieri necesse acutas egritudines non raris existentibus huiusmodi enim superius magis humide superfluitates congregantur propter id quod hec quidem loca habent receptaculum inferiora vero altera esse
 
Qui igitur sunt spisse carnis non multas superfluitates recipiunt
 
Infrigidata igitur superfluitate que est in superioribus partibus corporis quemadmodum vinolentis quando rigescunt predictas egritudines accidit fieri
 
Rarioribus autem febribus supervenientibus que a plurima indigestione sunt facte febres adustivas contingit fieri propter id quod talibus dispersa sunt quidem magis secundum totum corpus humida quam densis carnibus constituta autem carne ipsorum ab yeme calefacta humida febris fieri
 
Totius enim corporis excedens caliditas est febris distensa autem propter multitudinem humiditatis existentis in ipso causon fit
 
  Propter quid quando vapor ex terra ascendit multus a sole annus pestilentialis fit
 
Aut quia humidum necesse est et pluvialem annum significare et terram humidam necesse est esse
 
Ut igitur in paludosis locis habitatio fit Morbifera hec est
 
Et corpora utique tunc necesse est superfluitatem multam habere sicut in estate habere materiam morbiferam
  Propter quid fiunt anni morbiferi quando fit motus parvarum ranarum frinoydarum
 
Aut quia unumquodque habundat in propria regione nature
 
Et hec utique natura sunt humida quare pluviosum et humidum accidit annum fieri
 
Tales autem anni morbiferi sunt humida enim corpora existentia multam habent superfluitatem quod est morborum causa
 
  Propter quid austri sicci et non acosi febriles sunt
 
Aut quia humiditatem et caliditatem extraneam faciunt
 
Sunt enim humidi et calidi natura
 
Hoc autem est febrile febris enim ex utrisque quidam horum excessus est
 
Quando quidem igitur absque aqua flant hanc in nobis faciunt dispositionem quando autem simul aqua aqua infrigidat nos

Austri autem ex marii et conferunt plantis infrigidatus enim a mari accedit ad ipsas
 
Erugines autem fiunt ab humiditate et caliditate extranea
 
  Propter quid in austris gravius se habent et impotencius homines
 
Aut quia ex parvo multum humidum fit liquefactum propter estum et ex vento levi humidum grave
 
Amplius autem potentia nostra in articulis est hii autem relaxantur ab austrinis
 
Declarant autem soni inviscatorum
 
Viscosum enim in articulis coagulatum moveri prohibet nos humidum vero valde ens distendi
 
  Propter quid egrotant quidem magis estate moriuntur autem magis egrotantes in yeme
 
Aut quia yeme propter dempsitatem intra corpora contracto humido et laborantes magis si non digeramus superfluitates que sunt in nobis collecte vehemens necesse est principium esse egritudinis
Tale autem existens corruptivum conveniens est ipsum esse
 
In estate autem raro et infrigidato toto corpore et dissoluto ad labores existente principia autem egritudinum necesse plura quidem fieri propter labores et indigestionem inductorum et enim iuvenes fructus tunc sunt sed non ita vehementia propter quod bene auxiliabiles
 
  Propter quid post conversiones utrasque usque ad centum dies moriuntur maxime
 
Aut usque in tantum utraque superhabundantia durat calidi quoque et frigidi
 
Superhabundantia autem infirmis facit morbos et corruptiones
 
  Propter quid ver et autumpnus morbiferi
 
Quoniam mutationes morbifere
 
Autumpnus vero vere morbidior quia magis calido infrigidato quam frigido calefacto egrotamus
 
In vere quidem igitur frigidum calefit in autumpno autem calidum infrigidatur
  Propter quid in yeme minores sunt egritudines quam in estate morbifere vero magis
 
Aut quia in estate quidem a parva actione egritudines in yeme vero non
 
Magis digestibiles enim et saniores sumus nobis ipsis quare merito que a maiori actione fiunt maiora et magis destructiva
 
Hoc idem autem et in athletis et omnino in sane dispositis videmus aut enim non occupantur morbo aut ut cito occupentur magna causa indigent ad egrotandum et corrumpendum
 
  Propter quid autumpno et yeme adustiones magis fiunt in frigidis temporibus estate vero rigores impediunt adustionibus entibus
 
Aut quia eorum que sunt secundum hominem colera quidem est calidum flegma autem frigidum
 
In estate quidem igitur frigidum resolvitur et diffusum rigores et tremores parat in yeme vero calidum a tempore vincitur infrigidatum
 
Adustiones vero magis molestant yemi et autumpno quia propter frigus calidum intrinsecus contrahitur adustio autem intrinsecus est et non superfitialis merito igitur adustiones hoc tempore fiunt
 
Addiscet utique aliquis hoc certius in frigido balneatis yeme et balneatis yeme calido quia qui frigido balneantur rigorem patientes modico tempore quousque balneantur reliqua die nichil patiuntur a frigore qui vero calida aqua utentes difficilius rigentes vivunt
Eorum quidem qui frigido balneantur densatur caro et contrahitur ad interiora calidum eorum vero qui calido balneantur caro rarefit et calidum usque ad exteriorem locum attrahitur
 
  Que est cataplasmatis virtus
 
Aut propter id quod dissolutivum est et indigestivum et respirationem facit
 
  In hoc et manifestum quando saniens fuerit
 
Aut si dissoluto calido mutetur sanies si autem non minime
 
   Que oportet urere et que incidere
 
Aut quecumque quidem habent os amplum et non cito consolidantur hec urere oportet et qualiter escara illic cadat sic enim non erunt cicatricata
 
  Que est enamitis virtus
 
Aut propter id quod desiccatum est et supervenientis superfluitatis constrictivum absque escara et putrefactione carnis
Sic enim sine flegmone erit et consolidativum
 
Non superfluente quidem enim sine flegmone erit siccum autem existens consolidabitur
 
Quousque utique humidum fluit non consolidabitur
 
Propter hoc igitur acuta plurima que exsiccent
 
  Que incidere oportet et que urere et que non sed curare medicinis
 
Aut ea que sunt sub assellis et bubonibus medicina
 
Cum divisione enim hec quidem dolentia hec vero periculosa
 
Urere autem lata apostematum et magnam apertionem habentia et in apostemosis et non bene carnosis
 
Incidere autem que in acutum tendunt et que non sunt in solidis
  Propter quid si ere aliquis incidatur facilius sanatur quam ferro
 
Utrum quia levius est quare minus scindit et facit vulnus
 
Aut si quidem tactum magis ferrum accipit facilior et inpassibilior est divisio
 
At vero medicinale est es principium autem forte
 
Quod ergo confestim simul incisione est velocior medicina facit consolidationem
 
  Propter quid autem nutritivorum adustiones cito sanantur
 
Aut quia rariora et minus corporea in solidioribus autem maior caliditas
 
  Utrum ptisana levior ordeacea et melior ad egritudines quam triticea
 
Videtur enim quibusdam eadem signum facientibus intromittentes quoniam multum bene colorati magis qui circa ferinarum triticearum operationem quam circa alfitarum
Sive quia humidior ordeacea humidius vero plus non digestione
 
Aut nichil prohibet quedam se habere difficiliter digestibiliter et quedam ad levitatem utilius
 
Non enim solum humidius ordeum frumento sed et frigidius
 
Oportet autem degluctivum et oblatum tale esse febricitanti quod nutrimentum breve faciat et infrigidet
 
Ptisana autem hoc habet ordeacea propter id autem quod humidior aut corpulentior est paucum dant et hoc infrigidativum
 
  Propter quid congelationem dentium dissolvit portulaca et sal
 
Aut quia hec humiditatem quandam habet
 
Manifesta autem hec massata et si opponatur quodam tempore adtrahitur enim humiditas
 
Viscosum autem inductum extrahit acutum
Et enim quia cognata acuitas congelatio dentium significat habet enim quandam acuitatem humor
 
Sal autem liquefaciens extrahit et acuitatem
 
Propter quid pulvis et nitrum non
 
Aut quia conprimit et non liquefacit
 
  Propter quid estivos labores quidem balneo curare oportet yemalis vero untionibus aut hos quidem untione propter horripilationes et factas mutationes
 
Caliditate enim balneari oportet aut facere calefieri oleum autem calidum
 
In estate autem humectari tempus enim siccum et non terribiles orripilationes propter ad caliditatem inclinationem
 
Modicus cibus autem et potus in estate hic quidem omnino hic autem magis potus quidem estate omnino propter siccitatem modicus autem cibus commune quidem magis autem estate calefit enim propter tempus a cibis
 
  Propter quid medicinarum hec quidem ventrem solvunt hec vero vesicam non hec autem vesicam quidem solvunt ventrem vero non
Aut quecumque quidem sunt humida secundum naturam et aqua plena hec utique si erunt medicinalia solvunt vesicam
 
Illic enim subsistunt imputrida humidorum receptaculum enim est vesica non indigesti humidi in ventre vero non manet sed priusquam faciat aliquid aut patiatur recedit
 
Quecumque vero ex terra secundum naturam sunt si fuerint medicinalia hec utique ventrem solvunt ad hunc enim est motus terrestrium quare si fuerit motivum perturbat
 
  Propter quid autem hec quidem superiorem ventrem hec vero inferiorem movent ut elleborus quidem superiorem scamonea autem inferiorem hec autem utraque ut elaterium et tapsie
 
Aut quia medicinarum ventrem moventium hec quidem sunt frigide hec calide quare hec quidem propter caliditatem confestim in superiori ventre existentes feruntur ex ipso ad superiorem locum exinde dissolventes maxime autem valde extranea et nequaquam congluctinata si vehemens fuerit medicina aut plus detur natura defert in superiorem ventrem hec et si superfluitas fuerit propter caliditatem perturbans spiritus multus factus ab ipsa sistens vomitus facit
 
Frigida autem secundum naturam ipsorum propter gravitatem et priusquam patiantur aliquid aut faciant deorsum feruntur exinde mota idem agunt superioribus inferius autem poros aperientia exinde et moventia quibus dominabuntur superfluitatibus et dissolutionibus accipientia eamdem terrestritatem
 
Quecumque autem utriusque participant et sunt permixte medicinarum ex calido et frigido hec propter utramque virtutem operantur utraque quemadmodum et nunc parant medici miscentes ad se invicem
 
  Propter quid medicine purgant alia vero dempsiora existentia et stipticiora et aliis huiusmodi superhabundantes non purgant
 
Aut quia non per huiusmodi potentias purgant sed quod indigestibiles sunt
Quecumque autem excessu caliditatis aut frigiditatis parve existentes mole indigestibiles sunt et quales vincere sed non vinci ab animalium caliditate bene fluxibiles existentes a duobus ventribus hec medicine sunt
 
Quando enim in ventrem ingredientur et diffundentur feruntur secundum quos poros nutrimentum fertur in venas non digeste autem sed vincentes exeunt ferentes molestiam ipsis et appellatur hoc purgatio
 
Es autem et argentum et talia indigestibilia quidem sunt ab animalium caliditate sed non bene diffunduntur ventribus
 
Oleum autem et mel et lac et tales cibi purgant propter non quale sed quantum quando enim per multitudinem indigesta fiant tunc purgant siquidem purgant
 
Propter duas enim causas indigestibilia sunt quia qualia ipsa sunt aut quia quanta
 
Propter quod non medicina est nullum eorum que dicta sunt non enim propter potentiam purgant
 
Stipticitas et amaritudo accidunt farmatiis et fetor in eo autem quod contraria est nutrimento farmatia
 
Quod enim digeritur a natura hoc consolidatur corporibus et appellatur nutrimentum quod autem non est aptum natum vinci ingrediens venas et per excessum caliditatis aut frigiditatis perturbat hec autem medicine natura est
 
  Propter quid piper quidem multum quidem existens vesicam solvit paucum autem ventrem scamonea autem multa existens ventrem solvit pauca autem et vetus vesicam
Aut quia utrumque utroque est mobilius
 
Piper quidem enim diureticum est scamonea vero deorsum ferre
 
Piper quidem igitur multum existens fertur in vesicam et non diffunditur in ventre paucum vero existens retentum dissolvit et fit farmatia ipsius
 
Scamonea autem multa existens in hoc retinetur quod dissolvitur dissoluta autem fit farmatia propter dictam in superioribus causam pauca autem existens cum potu inbibitur in poros et citius priusquam perturbet deorsum fertur in vesicam et illic sua potentia ducit superfluitates et liquationes quecumque superfitiales sunt
 
Multa autem quemadmodum dictum est propter fortitudinem multo tempore permanens deorsum fert multam purgationem et terrestrem
 
  Propter quid easdem apostemationes hii quidem infrigidantes sanant hii vero calefacientes digerunt
 
Aut quia alii quidem extranea caliditate hii autem infrigidantes propriam congregant
 
  Propter quid permutare oportet cataplasmata
 
Aut ut magis sentiant
Consueta enim quemadmodum in comestionibus non amplius farmatie sed nutrimentum fiunt sic et in talibus
 
  Propter quid sanum est a nutrimento subtrahere laborare vero plus
 
Aut quia egritudinis causa est superfluitatis multitudo hoc autem fit quotiens nutrimenti superhabundantia fuerit aut laborum indigentia
 
  Propter quid farmata et amara et fetida ut frequenter purgant
 
Aut quia omnia fetida et amara indigestibilia sunt
 
Propter hoc et farmatie amare et fetide indigestibiles esse et motive cum amaritudine farmatia est
 
Et si detur plus corrumpit
 
Quecumque autem quamvis parva dantur corruptiva hec sunt non farmatie dicuntur esse sed mortifera
 
Neque quecumque non qualia purgant non sunt farmatie
Et enim ciborum quidam multi hoc faciunt si quamti dabuntur ut lac oleum mustum omnia autem talia propter id quod non sunt bene digestibilia purgant et hiis quibus non sunt bene digestibilia purgant et hos
 
Sunt enim alia aliis bene digestibilia et male digestibilia
 
Propter quod non omnibus hec medicinalia sed quibusdam propria
 
Omnino autem medicinam oportet non solum non digeri sed et motivam esse quemadmodum et exercitium exterius veniens aut interius motione enim purgat extranea
 
  Propter quid bene odorabilia quidem diuretica sunt et semina et plante
 
Aut quia calida et bene digestibilia huiusmodi autem diuretica velocior enim subtiliat coadunans caliditas et odor non corporeus quia et odorabilia ut allia propter caliditatem diuretica magis autem liquefactiva calida vero bene odorabilia semina
 
  Propter quid autem ad non pura quidem et prava ulcerum siccis et acutis et stipticis oportet uti medicinis ad pura autem et que curantur humidis et acutis
 
Aut quia a non puris quidem oportet auferre aliquid
 
Hoc autem est humiditas extranea quam auferre oportet
Mordicativa autem et acuta et stiptica talia sunt et siccum magis humido
 
Pura autem cicatricatione indiget solum
 
  Propter quid coitus confert ad egritudines que sunt a flegmate
 
Aut quia superfluitatis flegma est expurgatio et natura simile flegmati quare auferens multum flegmaticum iuvat coitus
 
Utrum nutrimentum offerre incipienti melius aut posterius
 
Aut incipienti quomodo non prius debilitato febricitatio incidat
 
Aut igitur macrescendum confestim aut ita standum assumere congruit primum sorbitionibus humiliora enim et leniora et liquefactiora et recipere nutrimentum ex hoc facile est infirmo corpori
 
Non enim in ventre oportet pati cibos primos diffundi et calefieri cum labore corpori hii passi sunt
 
  Propter quid oportet intueri que circa urinam signa accipientes urinam si utique iam digesta est quam magis et continue mingentia
Aut quia signum quidem est digestam esse si fuerit rufa
 
Hoc autem fit magis si pauca accipiatur
 
Aut quia speculum fit omne magis humidum coloris paucum quam multum existens
 
In multo enim humido figure inspiciuntur in pauco autem colores ut et in rore et guttis et in lacrimantibus in palpebris continue quidem igitur dimissum fit plus divulsa autem recipit magis quare quamvis fuerit ipsa talis utique propter digestionem et videtur magis repercussione facta speculo propter divisionem
 
  Quod autem non oportet densare carnem ad sanitatem sed rarificare
 
Quemadmodum civitas sana et locus bene sperabilis propter quod et mare sanum ita et corpus bene sperabile magis sanum est
 
Oportet enim aut non existere nullam superfluitatem aut ab hac quam velocissime alteretur et semper sic habere corpus quod accipiens confestim expurget superfluitatem et esse in motione et non quiescere
 
Quod enim manet putrescit quemadmodum aqua que non movetur putrefactum autem egritudines facit quod autem expurgatur priusquam corrumpatur separatur
 
Hoc autem condensata carne non fit oppilantur enim pori rarefacta autem accidit
Propter quod et non oportet in sole nudum ambulare consistit autem caro et valde desiccatur et humidius corpus fit quod interius quidem est permanet quod autem est in superficie permutatur sicut et carnes assate elixatis magis
 
Neque pectora nuda habentes ambulare ab optime enim dispositis corporis sol aufert que nequaquam indigent ablatione sed magis que sunt intus
 
Exinde quidem igitur propter id quod amota sunt nisi cum labore non est sudorem educere ab hoc autem quod pre manibus est facile
 
  Propter quid quandoque pustulis et frigida aqua confert et calida
 
Aut quia pustule per superhabundantiam fiunt humidi
 
Frigidum quidem igitur dempsat et asperat humidum calidum vero inspirat et exitium facit spiritui rareficans carnem
 
  Propter quid frigidum facit et solvit pustulas et calidum igne usta
 
Aut propter id quod idem facit
 
Liquefaciendo dissolvit dissolvit autem magis desiccando
  Propter quid in febribus dari oportet potum multotiens et paulatim
 
Multum quidem enim effluit modicum autem madefacit et in carnes tendit
 
Qualia in terra siquidem enim secundum multum superveniat aqua effluit si autem paulatim madefacit solum idem et in febribus
 
Fluentes enim aquas si quis paulatim agit alveolus sorbet si autem equale coadunatum agit ubi utique agit tendit
 
Postea iaceat immobilis ut maxime immobilis quidem quia et ignis manifestat si quis non moverit extinguitur
 
Ad ventum autem non iaceat quia ignem ventus resuscitat et ventilatus ignis ex modico multus fit
 
Contrahi autem huius causa quia igni si spiraculum non dederis extinguitur
 
Et indumenta non exuant si humiditas fiat manifestum ignem humidum extinguit
 
Secundum hec autem et in natura
In interpolatis autem febribus preparare opportet et levantem et circum curas ad pedes adponentem et indutum requiescere qualiter calidior sit antequam sumptio sit
 
Etenim ubi multus ignis papirus non poterit uri ignis enim multus modicum agit ad se
 
Huius autem causa multum ignem in corpore parare oportet quia modicum ignem febris habet quare multus ignis modicum ad se agit
 
  Quartanis febribus oportet non attenuare sed ignem in corporibus facere inducentem
 
Oportet autem et exercitiis uti
 
Que dies autem occupatio balneatum sompnum non petere
 
Propter hoc autem et confert calefaciens dieta quia infirma est quartana febris si enim non esset infirma non quartana fieret
 
Vides
 
Ubi ignis multus lucerna non potest uri multus enim modicum ad se ipsum rapit
Huiusmodi autem causa multum ignem in corpore facere quia modicum febris ignem habet
 
Est autem cotidiana dietatio hec quidem ignem hec vero humiditatem in corpus inducens
 
  Sunt autem egritudines hec quidem ab igne hec vero ab humiditate
 
Curantur autem egritudines que quidem ab igne humiditate que vero ab humiditate igne humiditatem enim desiccat

  Propter quid sensuum ex nativitate maxime auditu privantur
Aut quia ab eodem principio videbuntur utique esse auditus et vox
 
Facile autem videtur corrumpi locutio cum sit species vocis et difficillime perfici
 
Signum autem quod post navitatem multo tempore muti sumus primum enim omnino neque loquimur aliquid deinde quandoque tarde balbutimus
 
Propter id quod locutio facile corruptibilis est idem autem principium utrorumque esse et locutionis vox enim quedam et auditus sicut et si accidentis facile sensuum corrumpitur et non secundum se auditus
 
Signum autem est ex aliis animalibus accipere quod omnino  facile corruptibile est principium locutionis loquitur enim nullum aliorum animalium preter hominem et isti quandoque balbutiunt quemadmodum dictum est
 
  Propter quid surdi omnes per nares loquuntur
 
Aut propter id quod prope sunt ut sint muti
 
Muti autem locuntur per nares sic enim ipsorum exit spiritus propter id quod clausum est os eis clauditur autem quia non in vocem utuntur lingua
 
  Propter quid magne vocis sunt omnes calidi secundum naturam
Aut quia necesse et aërem multum et frigidum in hiis esse
 
Attrahit enim calidum et ventum ad se et aërem et plus plus magna autem vox fit in movendo multum aërem et acuta in velociter gravis autem que in graviter
 
  Propter quid surdi omnes per nares locuntur
 
Aut propter id quod violentius anelant surdi
 
Prope autem sunt ut sint muti
 
Dividitur igitur narium porus a spiritu tales autem per nares locuntur
 
  Propter quid bene audibilia sunt et que sunt noctis
 
Aut quia magis tranquillitas propter calidissimi absentiam
 
Propter quod et ut frequenter minus perturbabilia sol enim est qui movet
Propter quid de longe voces acutiores videntur esse
 
Qui igitur imitantur vehementer longe existentes et vociferantes acute vociferant et simile sonantibus et echo acutior videtur sonus est autem longe repercutitur enim
 
Igitur quoniam acutum quidem in sono velox est breve autem grave oportebat tardiores de longe videri voces
 
Que enim lata sunt omnia tardius videntur quanto utique distant principio plus et denique cadunt
 
Utrum igitur quia imitantes submissa voce imitantur et subtilem longinquam vocem subtilis autem gravis non est neque parvum et submissum loqui grave sed acutum necesse est
 
Aut non solum imitantes propter hoc imitantur sed et soni ipsi acutiores fiunt
 
Causa autem quia aër qui fertur facit sonum et quemadmodum primum sonat quod movet aërem sic oportet iterum facere aërem et semper alium moventem esse hunc vero motum
 
Propter hoc sonus continuus quia semper recipit  in moventi motum quousque deficiat quod est in corporibus cadere quando non amplius potest impellere aër hinc quidem sagittam hinc vero aërem
 
Vox enim fit continua aëre impulso ab aëre sagitta autem fertur corpore ab aëre moto
Hic quidem igitur semper idem fertur corpus quousque cadit illic autem semper alius aër
 
Et primum minus velocius quidem movetur in modicum autem
 
Propter quod de longe acutiores et subtiliores voces velox enim acutum sicut et dubitatum est
 
Quemadmodum eadem causa propter quam et pueri quidem et laborantes acute locuntur viri autem et sani graviter
 
Propinquis autem non manifestam esse vocem aut graviorem aut acutiorem factam et omnino non similiter se habere proiectis ponderibus causa autem quia proiectum quidem fertur semper idem sonus autem aër est impulsus ab aëre
 
Propter quod et manens in unum cadit vox autem ubique quemadmodum igitur si quod proicitur simul latum infinite frangatur et adhuc in posterius
 
  Propter quid nove polite domus magis sonant
 
Aut quia magis repercussio fit propter levitatem
 
Leviores autem propter infixum et continuum
Oportet autem non omnino humidam sed iam siccam putare a luto enim non est repercussio
 
Propter hoc et calx magis sonat
 
Confert enim fortassis et immobilitas aëris coadunatus enim iens magis reverberat ante cadentem
 
  Propter quid si quis dolia et vasa fictilia vacua deorsum proiciat et cooperiat magis sonant edificia et si aqua et cavitas fuerit in domo
 
Aut quia ex quo repercussio est echo oportet circuminvolutum adunatum esse aërem et habere ad quod repercutiatur eadem densum et leve
 
Sic enim maxime echo fit
 
Aqua quidem igitur et cavitas habent coangustationem et collectionem dolia vero et fictilia et densitatem habent continentium quare ex utrisque est quod accidit
 
Et enim concava magis sonant propter hoc et aes maxime aliorum
 
Quod autem deorsum protecta non est inconveniens vox enim fertur deorsum nichilominus
Omnino autem undique videtur et circulariter ferri
 
  Propter quid autem magis si deorsum proiciat aliquis sonat quam si non
 
 Aut quia circumtecta magis in se recipiunt et continent aërem
 
Accidit autem et verberationem vehementiorem fieri
 
  Propter quid aqua frigida ex eodem vase effusa acutiorem facit sonum
 
Aut quia velocior est motus
 
Gravior enim est velox autem acutiorem facit sonum calida autem et raritate et ascensione levis est
 
Simile autem est quoniam et tede quando uruntur imbecilliorem ictum faciunt
 
  Propter quid vigilantibus vox asperior
Aut quia humidius est corpus propter indigestionem et non minus circa superiorem locum propter quod et gravitas in capite humiditate circa anulos canne existente necesse et asperiorem esse vocem
 
Asperitas enim propter inequalitatem gravitas autem propter oppilationem gravior enim motus
 
  Propter quid post cibos velocissime interciditur vox
 
Aut quia cum intenditur quidem locus calefit
 
Calefactus autem attrahit humiditatem plus autem hec et promptius propter prolationem
 
  Propter quid plorantes acute loquuntur ridentes autem graviter
 
Aut quia hii quidem modicum movent spiritum propter imbecillitatem hii autem vehementer quod facit velociter fieri spiritum
 
Velox autem acutum et enim a distenso corpore proiectum velociter fertur
 
Ridens autem e contrario dissolutus imbecilles autem acute modicum enim aërem movent hii autem superficialiter
Amplius ridentes quidem calidum spiritum emittunt plorantes autem quemadmodum et tristitia infrigidatio est loci qui est circa pectus et spiritum frigidum emittunt
 
Calidum quidem igitur multum aërem movet quare tardius fertur frigidum autem modicum
 
Accidit autem hoc et in fistulis calidi enim spiritu fistulantes multo tardius fistulantur
 
  Propter quid pueri et animalium alia iuvenilia acutius vociferant perfectis et hec acuitate vehementissima existente
 
Aut vox est aëris motus et velox acutior
 
Facilius autem et velocius modicus aër movetur multo movetur autem aut congregatus aut disgregatus a calido
 
Quoniam autem inspiratio quidem est frigidi inductio congregatur utique in ipsa aër qui in nobis est expiratio autem calidi moventis aërem fit utique vox expirantes enim non inspirantes  vocamus
 
Quoniam autem iuvenilia calidiora sunt senibus et poros qui sunt in eis angustiores habent minorem utique aërem habebunt in ipsis
 
Existente autem eo quod movetur minori et movente calido pluri in ipsis velox utique propter utraque motus fiet aëris velox autem acuta vox utique erit propter ea que dicta sunt
  Propter quid plorantes acute loquuntur ridentes autem graviter
 
Aut quia plorantes quidem contendentes et congregantes os vociferant
 
Contentione autem movetur velociter aër qui est in ipsis et in eo quod per angustum os fertur velociter fertur propter ambo igitur acuta fit vox
 
Ridentes autem relaxantes tensionem rident et diffundentes
 
Emittentes igitur propter hoc late et tarde aërem merito graviter vocant
 
  Propter quid non generantes  ut pueri mulieres et iam senes et eunuchi  acute loquuntur viri autem graviter
 
Aut quemadmodum linea et alia subtilia unam dimensionem habent crossa vero plures
 
Quare et subtilis vox unam habuerit dimensionem
 
Facilius autem et movere et facere est unum quam plura
Habitis igitur predictis spiritus imbecillis movet se cum aërem modicum minimum autem est qui unam dimensionem habet qui erit subtilis propter predicta
 
Et vox que ab ipsa fit talis subtilis autem vox acuta est
 
Qui quidem igitur sunt non generantes propter hec acute vocis sunt viri autem fortes existentes spiritu multum aërem movent multus autem existens tardius utique movetur et gravem vocem facit
 
Faciebat enim subtilis et velox motus acutam vocem quorum neutrum in viro contingit fieri
 
  Propter quid voces graviores nobis sunt yeme
 
Aut quia crossior est aër tunc et qui in nobis est et exterior
 
Crossiori autem existente gravior motus fit qua re vox gravior
 
Amplius somnolentiores sumus yeme quam estate et dormimus pluri tempore ex somnis autem graviores sumus
 
In quo igitur pluri tempore dormimus quam vigilamus ista est yems in hoc utique erimus gravioris vocis quam in quo e contrario medio enim surrectionis existente modico tempore habitus qui est in somno factus permanet post dormitionem
  Propter qui ex potibus et vomitibus et in frigoribus  gravius loquuntur
Aut propter oppilationem gutturis que fit a flegmate
 
Attrahit enim discursionem in ipsum hiis quidem vomitus aut potus hiis vero tempus et complementum angustius facit guttur quare tardior fit motus spiritus tardus autem motus et gravem facit vocem
 
  Propter quid prope quidem gravior vox magis auditur de longe autem minus
 
Aut quia gravior vox multum quidem aërem movet non in longitudinem autem
 
De longe quidem igitur minus audimus propter id quod in minus movetur prope autem magis propter quod multus nobis aër ad instrumentum sensus obcidit
 
Acuta autem de longe auditur quia subtilior est subtile autem habet augmentum quod est in longitudinem
 
Dicet utique aliquis quia et velox est motus faciens ipsum erit utique hoc si densum quidem angustum autem erit movens ventus aërem quando enim modicus est facile mobilis est aër movetur enim modicus ab angusto et densum plures ictus facit qui sonum faciunt
 
Videre autem hoc est in instrumentis subtiles enim chorde acutiores sunt aliis eisdem existentibus ipsis
 
  Propter quid vox acutior videtur longe distantibus acuto existente in velociter ferri
Longius autem latum tardius movetur
 
Aut quia acumen vocis non solum est in velociter moveri sed etiam in fiendo subtilissimum sonum eis autem qui longe distant semper subtilior vox accedit propter paucitatem aëris qui movetur
 
Deficit enim motus deficiens autem numerus quidem in unum finit corpus autem in dimensionem unam quod est in corpore subtilitas
 
Similiter autem et in voce
 
  Propter quid et exercitati et imbecilles acute loquuntur
 
Aut quia imbecilles quidem modicum aërem movent modicus autem pluri velocius fertur exercitati autem vehementer movent aërem vehementer autem motus aër velociter fertur
 
Velox autem in motu in voce acutum est
 
  Propter quid eis qui post cibos clamant vox corrumpitur  et omnes utique videbimus clamantes ut cantantes et iocantes et alios tales mane autem et ieiuni existentes lectiones faciunt
 
Aut corrumpi vocem nihil aliud est quam locum corrumpi secundum quem spiritus egreditur
Propter quod et rauci corrumpuntur voces non eo quod fit spiritus peior qui facit vocem sed eo quod asperatur arteria
 
A caliditate autem vehementi maxime exasperari aptus est locus iste
 
Propter quod etiam neque febricitantes neque vehementer calefacti confestim post remissionem febris canere possunt exasperatum est enim guttur ipsis propter caliditatem
 
A cibis autem conveniens est esse spiritum et multum et calidum talis autem exiens rationabile est ulcerare et exasperare arteriam hoc autem accidente merito vox corrumpitur
 
  Propter quid siquidem vox est aër quis figuratus et latus dissolvitur multotiens secundum figuram
 
Aut echo fit verberato tali ad aliquid solidum non dissolvitur hec sed manifeste audimus ipsam
 
Aut quia repercussio est sed non confractio
 
Ita autem totum permanet et due partes similis figure ex ipso fiunt ad similem enim angulum est repercussio
 
Propter quod et similis fit echo vox ei que est ex principio
  Propter quid aliorum quidem animalium iuvenilia et parva acutius vociferant perfectis vituli autem gravius perfectis bubus
 
Aut quia in unoquoque genere parvum simile est femine que est in ipso
 
Boum autem femine gravius vociferant maribus vituli autem hiis magis similes sunt quam maribus alia vero e contrario
 
  Propter quid quando contendunt ioculationes minus cori fiunt
 
Aut propter asperitatem exiens vox non ad plus pavimentum autem minus fit una sicut minus est Non enim continua
 
Quemadmodum et lux in levibus magis propter id quod accipitur impedientibus
 
  Propter quid quandoque sal in ignem proicitur sonat
 
Aut quia sal humidum habet non multum quod a calido inspiratum et violentia exiens scindit salem
 
Omne enim quod scinditur sonat
 
  Propter quid quandoque puerorum quidam priusquam accedant ad etatem in qua explanare convenit ipsis loquentes et manifeste dicentes iterum similiter vivunt quousque venerit consuetum tempus
 
Quos multi cogitant monstra esse
 
Iam autem quidam dicuntur et confestim facti loqui
 
Aut quia sicut frequenter plura eorum que fiunt fiunt secundum naturam propter quod paucis hoc accidit et natura similiter ad invicem perficiuntur propter quod et audiunt simul et vocant et audiunt secundum auditum et dicunt et explanant
 
At vero neque multotiens perficiuntur eadem sed hii quidem audiunt prius quam hoc membrum dissolvitur quo loquitur aliis vero e contrario
 
Hii autem non utique loquentur ad intellectualitatem que enim utique audiunt locuntur sed quando venerit tempus utriusque reddunt quod est secundum naturam
 
Quibuscumque autem prior est sensus qui est secundum auditum certificant in anima quo primo movent vocem et faciunt sermonem
 
Hiis quandoque fit utique audientibus multa et potentia quedam membri et dissolutio maxime quidem post somnum aliquem huius autem causa quia somnus et corpora tardiora facit et membra quietans si autem non et aliam mutationem assumentia talem
 
Multa autem habemus talia facere que parvis temporibus indigent deinde non adhuc similiter se habet quando ita contingit membrum habens et dissolutum quando superficialiter fuerit in sensu quorum motus est intellectus secundum auditum hoc supervenit et locutus est
Multotiens autem et cantus et verba egrediuntur a nobis non ex voluntate sed si primum preligentes dicamus posterius absque electione dicimus aut scimus et non potest ab ore exire
 
Ita et pueris quando acciderit hoc dicens deinde iterum consistat in naturam illa particula quousque tempus advenerit posse ipsam et segregari
 
  Propter quid quedam sonant et moventur confestim ut arche nullo sensibili movente etiam melius factum est moventes motas
 
Eadem autem ratio et corruptionis et senectutis ab insensibilibus enim corrumpuntur que dicuntur a  tempore omnia
 
Aut simile est hoc guttis et elevatis lapidibus a vegetalibus
 
Non enim ultimum elevat aut movet sed continuum
 
In hoc autem contingit insensibili existente sensibilem fieri motum
 
Ita autem et quod continetur sensibilibus temporibus movetur et dividitur in insensibilia inde omni enim et continuo movit et corrupit continuum autem est non in nunc sed in determinato tempore a nunc
 
  Propter quid ossitantes minus audiunt
Aut quia exeuntis spiritus in ossitatione multum et in aures tendit introrsum quod et sensui manifestus est motus quem facit circa auditum maxime autem ex somnis
 
Sonus autem aër aut passio aëris est
 
Contrasonante igitur interiori ingreditur exterior sonus et a motu et exteriori sono reverberatur motus
 
  Propter quid pueri existentes sunt balbutientes magis quam viri
 
Aut quemadmodum et pedibus et manibus semper minus dominantur pueri existentes et quicumque minores non possunt deambulare similiter et lingue iuniores non possunt si autem omnino parvi fuerint neque loqui possunt sed aut sicut fere propter non dominari
 
Erit utique non solum in intersecantibus loquelam sed et balbutientes sunt et blesi
 
Balbuties quidem igitur est non dominari littere alicui et hoc non contingens blesitas autem est auferre aliquid aut litteram aut sillabam intersectio autem locutionis est ex eo quod non potest velociter copulare aliam sillabam ad aliam
 
Omnia autem propter impotentiam intellectui enim non oboedit lingua
 
Hoc autem idem et ebrii patiuntur et senes minus autem omnia accidunt
  Propter quid vox tremit et exercitantium se et timentium
 
Aut quia movetur cor calido exeunte
 
Utrobique autem patiuntur hoc et enim exercitantibus se accidit et timentibus
 
Moto autem non fit una percussio sed plures quemadmodum in chordis nerveis
 
  Propter quid exercitantes se graviter loquuntur timentes autem acute
 
Aut quia timentibus quidem infrigidatur locus qui est circa cor deorsum tendente calido quare modicum aërem movent fortitudo enim in calido hiis  autem sursum fertur calidum quemadmodum verecundantibus
 
Propter verecundiam enim exercitantur verecundantibus autem superius fertur ad faciem
 
Signum autem quod exrubicundi fiunt magis
 
Dissolvit igitur et crossum facit aërem quo loquuntur tale autem tarde impellitur tardum autem in voce grave est
  Propter quid nox bene audibilior die est
 
Utrum quemadmodum Anaxagoras ait propter hoc quod die movetur et sonat aër calefactus a sole nocte autem quietem agit sicut deficiente calido est autem magis audibile nullo existente sono
 
Aut quia per inane magis audibile est quam per plenum
 
Est autem diei quidem aër densus sicut repletus a luce et radiis noctis autem rarior propter id quod discendunt ex ipso ignes et radii cum sint corpora
 
Aut quia die quidem corpora ad multa intellectum intendunt propter quod non bene intenta sunt ad auditum et in eo quod operamur omnia magis in die quam in nocte et ipsa circa operationes sunt
 
Separatus autem sensus ab intellectu sicut insensibilem laborem habet quemadmodum dictum est intellectus videt et intellectus audit
 
Nocte autem visu non agente et intellectu quiescente magis auditus porus apertus est quemadmodum die receptivus quidem est sonorum similiter annuntiativus autem magis erit intellectui propter id quod ipse non agit neque a visu impeditur sicut in die
 
  Propter quid non generativi  ut pueri et mulieres et iam senes et eunuchi  acute loquuntur viri autem gravius
 
Aut propter imbecillitatem moventis partis aërem
Modicum enim imbecille movet quod autem parum est velociter fertur velociter autem latum acutum est
 
Aut propter id quod porus primus per quem vox fertur non generantibus quidem parvus quare modicum exit ex ipso quod impellit aërem modicum autem existens velociter fertur propter amplitudinem superioris gutturis crescentibus autem et virilibus factis dividitur iste quemadmodum et in testiculos quare et plus est quod impellitur
 
Gravius autem transiens gravis fit
 
  Propter quid balbutientes non possunt loqui plane
 
 Aut quia retinentur vocare impediente aliquo
 
Non equali autem fortitudine neque simili motu non impediente motu aliquo et impediente conari oportet
 
Vox autem motus est maius autem vociferant magis qui conamine utuntur quare quoniam necesse est conari prohibens necesse est maius loqui balbutientes
 
  Propter quid exercitantes se magis balbutientes fiunt in ebrietatibus autem minus
 
 Aut quia apoplexie similis est passio alicuius partium interiorum quod impotentes sunt movere impediente quodam propter infrigidationem
Vinum autem naturaliter calidum existens solvit infrigidationem magis exercitium autem facit timor namque quoddam exercitium est timor autem infrigidatio
 
  Propter quid ab exterius in domos intus auditur magis quam ab intus exterius
 
Aut quia interius sonus propter in profundum ire divellitur quare non est sufficiens quelibet pars audiri aut minus
 
Exterius autem intro in minorem locum et aërem existentem vox ambulans coadunata venit quare maior existens auditur magis
 
  Propter quid balbutientes sunt melancholici
 
Aut quia fantasiam consequi velociter melancholicum esse est balbutientes autem tales anticipat enim tempus dicendi potentiam ipsorum sicut velociter consequente anima apparens
 
Et balbutientes similiter breviores enim particule talibus
 
Signum autem vinolenti namque tales fiunt quando maxime apparentia sequuntur et non vinum
 
  Propter quid porrus confert ad bonam vocem quando et perdicibus
Aut quia et allia elixa leniunt
 
Porri autem viscositatem habent aliquam purgativum enim est gutturis
 
  Propter quid alia quidem acutius vociferant cum sint fortiora homo autem cum infirmatur
 
Aut quia minorem movent aërem hic autem velociter pervenit velox autem acutum facit sonum
 
  Propter quid audiunt magis continentes spiritum quam respirantes
 
Propter quod et in venatibus precipiunt ipsos non respirare
 
Utrum quia sensibile sursum accedit elevatis venis
 
Dormientibus autem deorsum propter quod et magis respirant dormientes quam inspirantes et inaudibiles sunt
 
 Aut et sanguis ascendit respirantis quare evacuantur superiora Audiunt autem vacuo
Aut quia anhelitus sonus quidam est hic autem in respirando factus prohibet audire
 
  Propter quid velociter quidem sonat et salit minutus sal maior autem sonat et salit crossius
 
Aut quia hic quidem velociter scinditur non enim multum quod oportet transire ignem propter parvitatem hic autem tarde
 
Maius enim opus est maius scindere quam parvum sonat autem parvus quidem parum percussio enim parva maior autem maius magna enim est percussio sonus autem percussio est
 
Et salit autem magis fortius si percutiatur minus enim cedit
 
  Propter quid si in multum ignem proiciat aliquis eundem magnitudinem salis minus sonat quam sonaret
 
Aut quia non accidit adustus priusquam scindatur
 
Uritur quidem enim in consumendo humidum sonat autem in eo quod scinditur
 
  Propter quid ossitantes minus audiunt
Aut quia spiritum accipiunt acceptus autem spiritus circa aures coadunatur signum autem in auribus enim sonus fit quando ossitabimur hic assumptus spiritus prohibet audire
 
Amplius vox quedam fit ossitantium hoc autem prohibitivum est auditus
 
Et comprimitur necessario auditus aperto ore
 
  Propter quid vocis quando fluxus quidam est naturam habentis sursum ferri magis est audibilis desuper inferius quam deorsum sursum
 
Aut quia vox aër quidam est cum humido
 
Gravatus quidem igitur iste ab humido fertur deorsum et non sursum humidi enim secundum naturam deorsum motus
 
Propter quod inferioribus magis auditur
 
Aut hoc quidem ab animalis voce solum fit hec enim cum humido accidens autem est et in aliis sonis
 
Quemadmodum igitur visus si desuper inferius cadat repercussionem rursum facit inferius autem sursum cadens repercussus est inferius eodem modo vox que naturam habet sursum ferri repercussa aëre contrario cogi autem non potest cum sit plus et gravior repercussus autem motus aër in contrarium deorsum ductus est propter quod diffusus auditur magis inferius
Tale autem et circa echo accidens est repercussio vocis in contrarium
 
  Propter quid ebriorum magis interrumpitur vox quam sobriorum
 
Aut quia propter impleri velociter interrumpunt vocem
 
Signum autem huius neque enim cori legunt ex prandio neque cantantes sed ieiuni existentes
 
In ebrietate autem repletiores existentes rationabiliter magis frangunt voces
 
  Propter quid quandoque acutiores voces de longe audiunt
 
Aut quia acutum in voce velox est velociter autem moventur que violentia magis feruntur que autem vehementius feruntur in plus feruntur
 
  Propter quid continentes spiritum magis audimus
 
Aut respiratio sonum aliquem exhibet
Merito igitur tunc magis audimus quando minor sonus fuerit minor enim sonus quando continemus spiritum
 
  Propter quid lux quidem non transit per densa subtilior existens et longinqua et velox sonus autem pertransit
 
Aut quia lux quidem secundum rectitudinem fertur quare si utique opponatur aliquid secundum rectitudinem omnino concluditur sonus autem fertur et non secundum rectum propter id quod ventus est propter quod undique vocantes audimus et non solum secundum rectitudinem auribus
 
  Propter quid quandoque ridentes quidem graviter vociferant plorantes autem acute
 
Aut quia a contensis acuta est vox acutum autem est imbecille
 
Utraque autem hec magis in plorantibus existunt et enim distenduntur magis plorantes et imbecilliores sunt
 
  Propter quid siquidem vox aër quis figuratus est et lata dissolvitur multotiens secundum figuram
 
Aut echo fit verberato tali ad aliquid solidum non dissolvitur sed manifeste audimus
 
Aut quia repercussio est et non fractio
Hoc autem totum a toto
 
Deinde passio a simili ab aëre enim repercutitur in concavo non a concavo
 
  Propter quid uno et multis vociferantibus simul neque equalis sonus est neque in plus fiunt sicut secundum rationem in longinquum
 
Aut quia unusquisque suum aërem propellit sed non eundem preter in parvum
 
Simile autem accidit sicut utique si multi quidem fuerint proicientes unusquisque quidem lapidem alium aut plurimi
 
Neque enim illic longe  nulla emittetur sagitta aut non secundum rationem neque hic non enim unius erit tanta vox sed multorum
 
Prope quidem igitur secundum rationem multa videtur vox et enim sagitte plures attinget idem de longe autem non amplius
  Propter quid exercitantes se quidem gravius loquuntur timentes autem acutius et verecundia timor aliquis est
 
Aut differt multum passio
 
Verecundantes autem erubescunt exercitium autem verecundia quedam est timentes autem pallescunt
 
Manifestum igitur quia timentibus quidem deficit desuper calidum quare movet infirmus existens modicum aërem spiritus modicum autem velociter fertur velox autem in voce acutum est verecundantibus autem sursum venit calidum circa pectus
 
Signum autem quia fiunt exrubicundi
 
Multum autem movet aërem multa potentia multum autem tardius fertur tardum autem in voce grave est
 
  Propter quid intersecantes vocem fiunt
 
Aut causa est infrigidatio loci quo loquitur et quemadmodum apoplexia huius partis est
 
Propter quod et calefacti a vino et dicendo continue facile coniungunt sermonem
  Propter quid solus aliorum animalium homo fit intersecans vocem
 
Aut quia sermone communicat solum alia autem voce intersecantes autem sermonem vociferant quidem sermone non possunt coniungere
 
  Propter quid yeme quidem acutius vociferant et sobrii estate vero et ebrii gravius
 
Aut quia acutior quidem est velocior velocior autem est a contenso vox
 
Sobriorum autem et in yeme corpora constituta sunt magis quam ebriorum et in estate calidum enim et estus dissolvunt corpora
 
  Propter quid eorum qui habent vocem vox posterius perficitur hominibus
 
Aut quia plurimas habet differentias et species
 
Alia autem animalia aut nullam litteram aut parum loquuntur
 
Varium autem et plurimas habens differentias necesse in plurimo tempore perfici
  Propter quid visus non transit per solida vox autem transit
 
Aut quia visus quidem unus est motus qui est secundum rectitudinem signum autem solis radii et quia ex opposito solum videmus vocis autem multi motus Audimus enim undique
 
Quando igitur prohibetur secundum rectitudinem cadere propter id quod pori non sunt subalterni impotens est transvidere
 
 Aër autem et vox sicut undique lati per totum incidunt et audiuntur
 
In humidis autem visus quidem transvident voces autem non audiuntur aut vix subtiliori existente humido quam terra quia pori parvi et densi subalterni quare non prohibetur visus recte tendere
 
Propter hoc et per vitrum quidem transvidet densum existens per ferulam vero raram existentem non transvidet
 
Amplius huius quidem pori subalterni horum autem permutati nulla autem utilitas est esse magnos nisi secundum rectitudinem fuerint
 
Vox autem non auditur quia pervacua que sunt in aqua minora sunt aëre quare non potest recipere neque exspectare vocem sed vix aut cum voce
 
Vox autem aër quidam est
Non enim omne rarius penetrabilius nisi et pori sint convenientes penetranti quemadmodum neque receptivum in se nisi fuerint receptivi pori corporum
 
Et rarum molle et potens in se convenire
 
Sed quedam prohibentur propter parvitatem pororum ut hylum huius enim non congregantur rariori existente ferula propter dictam causam
 
Similiter autem et aqua et siquid aliud tale sicut et hoc manifestum quia rari et mollis aut eodem existente aut simili secundum naturam non rarum magis congregatur in se ipsum eadem enim causa omnibus
 
  Propter quid fit minor quidem vox elevatis similis autem secundum figuram
 
Aut quia mixtum est ipsis
 
Mixtum autem non partim quidem est partim quidem non sed ubique
 
Similiter igitur undique elevatis convenit simul quare minus autem necesse et simile esse
 
  Propter quid balbutientes melancholici fiunt
Utrum propter caliditatem prevolantes magis sunt quare peccantes retinentur quemadmodum irati
 
Et enim hii pleni asmate fiunt
 
Multus autem spiritus accidit propter accensionem calidi difficultatem autem patiuntur respirationis propter id quod multus est et non accedit exiens tempore respirationis
 
Aut magis e contrario infrigidatio quam caliditas loci quo loquitur quemadmodum apoplexia partis huius
 
Propter quod et calefacti a vino et dicendo continue facile coniungunt sermonem
 
  Propter quid yeme voces graviores sunt
 
Aut quia crossior est aër crossiori autem existente tardior est motus quare vox tardior
 
Aut quia per spiritualia tardius  tendit aër oppilatur autem quod est circa guttur a frigido et superfluente flegmate
 
  Propter quid pueri et mulieres et eunuchi et senes locuntur acute
Aut quia acutior motus est velocior
 
Est autem idem pluri difficulter mobilius quare qui sunt in adulescentia plus attrahunt aërem hic igitur tardius veniens tardiorem facit vocem
 
In pueris autem et eunuchis quia minus habent contrarie
 
Tremunt autem seniores non potentes vincere quemadmodum imbecillibus et pueris quando longum lignum accipiunt ab extremitate altera extremitas tremit propter non vincere propter hoc et senes tremunt quia non adhuc vincunt
 
Idem autem arbitrandum et in exercitantibus se et timentibus et rigentibus causa tremoris vocis
 
Habentis enim vocem talem talium passionum interius circumstante plurimo igitur modicum existens non potest vincere vocem propter quod et movetur et tremit
 
Propter quod et artifices scientium quando exercitantur parum loquuntur a principio et quousque utique constituantur parva existente enim voce facile vincunt

  Propter quid habentes raros dentes non sunt longevi
Aut quia longeva plures habent ut masculina feminis viri mulieribus oves ovibus
 
Rari igitur dentes videntur sicut pauciores dentes habentibus
 
  Propter quid dentes fortiores carnibus existentes tamen frigus sentiunt magis
 
Aut quia ad poros apti nati sunt in quibus paucum existens calidum cito a frigore vincitur et facit dolorem
 
  Propter quid frigus magis sentiunt dentes quam calidum caro autem e contrario
 
Utrum quia caro quidem in medio est et temperata dentes vero frigidi quare contrarii magis sensitivi
 
Aut quia subtilium pororum sunt in quibus parvum calidum quare velociter patiuntur e contrario
 
Caro autem calida quare nihil patitur a frigido calido autem cito sentit sicut enim ignis in igne fit
 
  Propter quid lingue sunt significativum multorum
Et enim febrium et enim acutis egritudinibus et si lare insunt et variarum ovium varie
 
Aut quia humiditatis receptivum et super pulmone posita est ubi principium est in febribus
 
Multorum colorum fiunt omnia propter multam colorationem humidorum tinguntur autem primo per quod primum colatur lingua autem tale
 
Grandines autem propter spongiosam esse colliguntur est enim grando sicut stercus indigestum
 
  Propter quid lingua dulcis quidem non fit amara autem et salsa et acetosa
 
Aut quia corruptiones hec sunt naturam autem non sentit propter quodcumque coloris
 
  Propter quid quotcumque colores habet corium tot habet et lingua
 
Utrum quia una pars est tamquam aliud quid exteriorum sed intus circumassumitur
 
Propter id autem quod subtilis est hic cutis et parva variatio fit
Aut quia aqua est quod facit mutare colores
 
Lingua autem maxime patitur a colore
 
  Propter quid ex ore et calidum et frigidum respirant
 
Flant quidem enim frigidum halant autem calidum
 
Signum autem quia calefacit si prope os agat quis manum
 
Aut utrobique motus aër frigidus flans autem movet aërem non coadunate sed per os angustum
 
Modice autem anelans multum movet exteriorem in quo calidum existens quod est ex ore non videtur propter paucitatem
 
Halans autem coadunate respirat propter quod calidum
 
Est enim flatio in differendo conversione halatio autem coadunati respiratio
  Propter quid si vehementer et coadunate expiraverint impotentes sunt iterum expirare
 
Similiter autem se habet et in respirare impotentes enim sunt bis consequenter facere ipsum
 
Aut quia hoc quidem pulsio quedam est aliud autem collectio loci usque ad aliquid est possibile fieri
 
Manifestum igitur quod mutatim necesse utraque fieri et impossibile bis consequenter
 
  Propter quid  altero loco existente secundum quod potus et cibi transeunt et secundum quod respiramus  si maiorem cibum deglutiverimus prefocamur
 
Nihil utique est inconveniens non enim solum siquis cadat in locum hunc sed si adhuc oppiletur ita magis suffocamur
 
Hec iuxta se posita sunt secundum quod cibos recipimus et secundum quod respiramus
 
Quando igitur inciderit maior morsellus et que respirat oppilatur ita quod non est spiritui exitus
 
  Propter quid quicumque habent sectionem que est per manum totam magis longevi
Aut quia inarticulata brevis vite sunt et imbecilla
 
Signum autem imbecillitatis iuvenia brevis vite enim aquatica
 
Manifestum quod articulata e contrario
 
Talia autem quorum et natura inarticulata maxime articulantur manus autem interius inarticulatum
 
  Propter quid in longe respirare attrahentium quidem intro spiritum contrahitur venter respirantibus autem repletur
 
Probabile autem est e contrario accidere
 
Aut quia respirantium quidem compressus lateribus deorsum sicut inflationes tumere videtur
 
  Propter quid respiramus
 
Aut sicut humidum in ventositatem dissolvitur ita spiritus in ignem
 
Qui est natura calidus quando multum spiritus ignem faciet dolorem facit poris autem et tumorem propter quod expellimus ignem cum spiritu
 
Quando autem exit spiritus et ignis residentibus poris et infrigidatis dolores fiunt attrahimus igitur spiritum iterum deinde elevantes spiritus poros et clamantes iterum fit ignis et iterum dolentes emittimus et usque in finem hoc operamur sicut et palpebrisamus ut infrigidemus corpus oculi et acrefieri sic
 
Et ambulamus igitur attendentes ambulationi intellectum motu autem intellectus ipsis
 
Hoc modo circa respirationem facimus ingeniantes enim aërem attrahere respiramus et iterum attrahimus
  Propter quid magis horripilamur altero tangente quodammodo quam nos tangamus nos
 
Aut quia magis sensitivi sumus extranei quam proprii
 
Connaturale autem insensibile est
 
Et terribilius occultum et magis stupefactivum timor autem infrigidatio aliena autem ad propriam utraque hec habet
 
Et omnino autem passivum unumquodque aptum natura est aut magis aut solum ab alio est aut ipsius sicut et in titillare accidit
 
  Propter quid titillantur in assellis et interioribus pedum
 
Aut propter subtilitatem cutis
 
Et quorum inconsuetus est tactus sicut horum et auris
 
  Propter quid horrescunt non in eisdem omnes
Aut quia non in eisdem omnes delectamur sicut neque tristamur in eisdem omnes
 
Similiter autem non horrescimus in eisdem
 
Est enim eadem infrigidatio quedam
 
Propter quod hii quidem tunica mordicata horrescunt alii vero cum serra acuitur aut cum serratur alii autem cum pumex secatur alii vero cum lapis teritur
 
  Propter quid estate quidem existente calida yeme vero frigida corpora tangentibus frigidiora sunt estate quam yeme
 
Utrum quia sudor et humectatio infrigidat corpora hoc autem in estate quidem fit in yeme vero non
 
Aut quia repercutitur e contrario frigidum et calidum tempore et intro fugit in estate propter quod et sudorem effundit in yeme autem cooperit frigus et exhalat corpus sicut terra
 
  Propter quid horrescunt pili in corio
 
Aut quando horrores vellunt corium merito surrexerunt
Vellunt autem et a frigore et ab aliis causis
 
  Propter quid nemo se ipsum titillat
 
Aut quia et ab alio minus si presenserimus magis autem nisi videamus
 
Quare minus titillantur quando non latet hoc patientem
 
Est enim risus tactus quidam et fallacia
 
Propter quod et verberati in pectus rident non enim quicumque locus est quo rident
 
Occultum autem deceptivum propter quod et fit risus et non fit ab ipso
 
  Propter quid quando labia maxime titillamur
 
Aut quia oportet quod titillatur non faciei sensitive esse
Sunt autem labia circa locum illum maxime
 
Propter quod titillantur labia locorum que sunt in capite que sunt bene carnosa
 
Valde igitur mobilia maxime sunt
 
  Propter quid siquis locum qui est circa assellas moverit rident si autem aliquem alium non
 
Aut propter quid sternutant
 
Aut loca sunt venarum quibus aut infrigidatis aut e contrario patientibus humectantur
 
Aut in spiritum ex humido dissolvitur
 
Sicut siquis reprimat venas que sunt in collo dormiunt
 
Delectatio quidem caliditas quedam est hoc autem quando plus spiritus fit collectum extra emittimus
Similiter et in sternutatione penna calefacientes et moventes dissolvimus in spiritum multo autem facto dimittimus
 
  Propter quid post cibos horrescimus multotiens
 
Aut quia frigida quae immittimus a primo vincunt magis naturalem calidum quam vincuntur
 
  Propter quid quod circumducitur permutatim digitis duo videtur
 
Aut quia duobus sensibus tangimus
 
Interioribus enim digitorum secundum naturam habentes manum utrisque impossibile dicere
  Propter quid ymagines faciei faciunt
 
Utrum quia hoc ostendit quales quidam sunt
Aut quia hii maxime cognoscuntur
 
  Propter quid faciem sudant maxime cum non sit carnosa
 
Aut quia facile sudabilia quecumque humida et rara
 
Caput autem tale est humiditatem enim propriam habet multam
 
Ostendunt autem vene exinde tendentes et catarri qui fiunt ex hoc et cerebrum humidum et pori multi
 
Signum autem capilli quia multi pori sunt finientes extra
 
Non igitur ex inferioribus sudor sed ex capite fit
 
Propter quod sudant et primo quidem frontem substat enim primo
 
Humidum enim deorsum fluit sed non sursum
  Propter quid in facie maxime desudationes fiunt
 
Aut quia rarus est locus et humiditatem habet
 
Signum autem capillorum ortus et sensuum virtus desudationes autem sunt sicut pustule humiditatis cuiusdam non digeste
  Propter quid semper corpore fluente et defluxione facta ex superfluitatibus non alleviatur corpus nisi sudaverit
 
Aut quia minor expurgatio fit
 
Quando enim ex humido mutatur in aërem plus fit ex minori quod enim segregatur plus est quare in pluri tempore expulsio
 
  Propter quid autem hoc
 
Aut quia per minores poros exitus est
Viscosum enim et quod est ut colla cum humido autem expellitur propter commixtionem cum spiritu autem impotens est
 
Maxime autem hoc est nocivum
 
Propter quod et vomitus sudoribus alleviant magis quia simul educunt hoc sicut crossiores et corpulentiores existentes
 
Aut et quia a carne quidem longinquus est iste locus in quo est viscosum et quod est sicut colla quare molestum est transmutare stomacho autem propinquus
 
Aut enim in hoc fit aut prope propter quod et difficulter educitur aliter
 
  Propter quid fricationes augent carnem
 
Aut quia valde augmentativum eorum que sunt in corpore calidum est
 
Hoc quidem existente maiores tumores fiunt propter semper ipsum in motu esse et in superius ferri et inspirans humida quae in nobis sunt quod in fricatione deficiente autem diminuitur et minoratur corpus
 
Aut quia tumorosior a nutrimento fit caro propter caliditatem
Omne enim calidum contractivum est humidi nutrimentum autem quod spargitur in corpus humidum est et recipit nutrimentum magis propter raritatem
 
Rarior enim facta caro magis potest recipere sicut spongia
 
Fricatio autem bene respirabilem et raram facit carnem et prohibet collectionem fieri in corpore
 
Hoc autem non existente neque consumptiones fiunt nonnutrimenta enim et consumptiones ex collectis sunt
 
Magis spirabilia et magis rara et leviora facta merito magis augentur nutrimenti enim sunt magis receptiva et superfluitatum expulsiva magis fiunt quia non oportet condensare carnem ad sanitatem sed rarificare quemadmodum enim civitas est sana et locus bene eventabilis propter quod et mare sanum ita et corpus bene spirabile magis sanum est contrario se habente
 
Oportet enim aut nihil superfluitatis inesse aut ab hoc cito permutari et oportet ita habere corpus quod recipiens confestim expellat superfluitatem et esse in motione et numquam quiescere
 
Hoc quidem enim putrefit sicut et aqua que non movetur putrefactum autem egritudinem facit quod autem expellitur priusquam corrumpatur separatur
 
Hoc igitur densata carne non fit tamquam enim oppilantur pori rarificata autem accidit
 
Propter quod et non oportet in sole nudum ambulare condensatur enim caro et valde desiccatur interius autem humidum manet superficiale autem mutatur exhalatum quemadmodum et carnes asse elixis magis interiora humida sunt neque pectora nuda habentes ambulare in sole ab optime enim dispositis corporum sol aufert que minime egent ablatione sed magis interiora desiccandum est
Exinde quidem igitur propter longinqua esse nisi cum labore non est sudorem educere ab hiis autem pro eo quod sunt pre manibus facile est consumere humidum
