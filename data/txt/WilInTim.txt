De commento Procli super Timeum Platonis sunt excerpta 
que sequuntur 
In secundo libro commenti qui incipit ad illum textum Timei Sed o 
Socrates hoc profecto omnes quicumque et secundum modicum sobrietate 
participant in omnis inchoatione etiam parue rei deum semper inuocant sic 
ait Oportet itaque pre aliis omnibus nos de oratione aliquid scire 
manifestum que substantia ipsius et que perfectio et unde indita est 
animabus Porphyrius quidem enim philosophus determinans qui quidem 
antiquorum oportunam dixerunt orationem qui autem non circumduxit 
nos ad alias et alias opiniones dicens ut summatim est dicere 
quod neque qui prima indiuinitate laborabant curabant de eo qui ab 
oratione profectu qui que non esse dicebant deos neque qui secunda 
quicumque prouidentiam euertunt deos esse dantes neque qui et 
esse et prouidere ipsos concedebant omnia autem ab ipsis ex necessitate 
fieri Contingentibus enim et aliter fieri non entibus interimitur orationis 
utilitas Quicumque autem et esse et prouidere aiunt ipsos et multa 
eorum que fiunt contingere et aliter habere isti et orationes merito 
suscipiunt et uitam nostram dirigere confitentur Et etiam apponit quod 
studiosis oratio maxime conuenit propterea quod copulatio ad diuinum 
est simile autem simili copulari amat diis autem studiosus maxime 
similis et quia in custodia existentes ad uirtutem conantes et a 
corpore uelut carcere comprehensi obsecrare deos debent pro ea que hinc 
translatione et quia ut pueros a patribus abstractos orare conuenit pro 
reditu ad ueros nostros patres deos et quia uelut sine patribus et sine 
matribus uidentur esse non dignificantes orare neque conuerti ad 


meliores et quia in omnibus gentibus qui sapientie inseruierunt circa 
orationes studuerunt Indorum quidem Bragmanes Persarum autem 
Magi Ellinum autem theologi qui et ritus statuerunt et misteria Caldei 
autem et aliud diuinum coluerunt et ipsam deorum uirtutem deum 
dicentes uenerati sunt multum opus habentes propter uirtutem preferre 
sacram religionem et super hec omnia quia partem existentes totius 
conuenit opus habere totius omni enim que ad totum conuersio exhibet 
salutem Siue igitur uirtutem habeas obsecrandum tibi id quod totam 
uirtutem prehabet quod enim omne bonum causa erit et tibi boni 
conuenientis tibi siue corporale aliquod queris bonum est que totius 
corporis contentiua uirtus in mundo inde igitur necesse et partibus 
aduenire quod perfectum 
Sic quidem Porphyrius ut breuiter dicere est Diuus autem 
Iamblichus talem quidem historiam nichil putat conuenire in propositis 
non enim de hominibus sine deo sermo Platoni nunc sed de religiosis et 
diis colloqui potentibus neque de dubitantibus ad opera sanctitatis sed 
de saluari uolentibus ab hiis qui tota saluant Protestatur autem et 
uirtutem orationis et perfectionem mirabilem quandam et supernaturalem 
et omnem excedentem spem Conuenit autem nos ad magis consuetum 
audientibus et notius sermonem reducentes illius intellectum planum 
facere et Platoni consonos tradere de oratione sermones 
Incipiendum igitur hinc Omnia entia deorum sunt ekgona idest 
genimina et producuntur ab ipsis immediate omnia et collocantur in 
ipsis Non enim solum secundum continuitatem processus rerum perficitur 
semper hiis que deinceps a proximis causis subsistentibus sed et per 
se a diis sunt quacumque generentur omnia et si remotissime a diis esse 
dicantur etiam si ipsam dixeris materiam A nullo enim abest diuinum 


sed omnibus ex equo adest Propter quod et si ultima accipias et hiis 
quod diuinum presens inuenies Est enim ubique ipsum unum secundum 
quod entium unumquodque a diis subsistit procedentia autem omnia a 
diis non exierunt ab ipsis sed irradicata sunt in ipsis Quo enim utique et 
exirent diis omnia comprehendentibus et preaccipientibus et in se ipsis 
habentibus Quod enim ultra deos quod nequaquam ens est Omnia 
autem entia in giro circumplexa sunt a diis et in ipsis sunt Miro igitur 
quodam modo et prouenerunt omnia et non prouenerunt non enim 
abstracta sunt a diis neque enim essent utique abstracta quia et omnia 
ekgona a patribus abstracta ad immensitatem mox decurrunt non entis 
sed collocantur in ipsis et ut totum dicatur sibi ipsis quidem processerunt 
manent autem diis Quoniam autem profecta et conuerti oportebat 
imitantia deorum expressionem et ad causam uersionem ut secundum 
consummatiuam trinitatem et hec disposita iterum a diis contineantur et 
primis unitatibus secundam quandam suscipiant ab ipsis perfectionem 
secundum quam conuerti possint ad bonitatem deorum quatenus radicantia 
principium in diis per conuersionem rursum in ipsis firmentur 
facientia circulum quendam hunc a diis incipientem et in deos terminantem 
Omnia igitur et manent et conuertuntur ad deos hanc accipientia ab 
ipsis uirtutem et duplicia synthemata idest componimenta secundum 
substantiam suscipientia hec quidem ut ibi maneant hec autem ut 
conuertantur profecta Et hec non in animabus solum sed et in 
consequentibus inanimatis promptum est speculari Quid enim est aliud 
et hiis compassionem ad alias et alias uirtutes inoperans quam sortita 
esse symbola a natura hec quidem ad aliam hec autem ad aliam 
conuenientia deorum catenam Desuper enim et ab ipsis diis exorta 


natura et distributa circa deorum ordines imponit et corporibus synthemata 
conuenientie ad deos ipsorum hiis quidem solaria hiis autem 
lunaria hiis autem alterius alicuius deorum et conuertit et hec ad deos 
hec quidem ut ad deos simpliciter hec autem ut ad hos deos consummans 
sui ipsius gennimata secundum aliam et aliam deorum proprietatem 
Hec igitur multo prius et conditor circa animas operatus est dans 
ipsis et manendi et conuertendi synthemata et secundum ipsum unum 
quidem collocans ipsas secundum intellectum autem conuersionem ipsis 
largiens Ad hanc autem conuersionem oratio maximam exhibet efficaciam 
 symbolis indicibilibus deorum que animarum pater 
seminauit in ipsis deorum beneficentiam trahens in se ipsam et uniens 
quidem orantes illis ad quos orant copulans autem et deorum intellectum 
ad orantium sermones mouens autem uoluntatem perfecte bona 
continentium in se ipsis ad sine inuidia ipsorum largitionem fiducie que 
diuine existens conditrix et omnia nostra diis illocans 
Preambula sunt itaque perfecte et uere existentis orationis primo 
cognitio diuinorum ordinum omnium ad quos accedit orans non enim 
utique conuenienter accedet qui nesciuerit proprietates ipsorum propter 
quod et logion circumscintillantem intuitum primum habere ordinem in 
sacra religione constituit secundo autem post hanc conuenientia secundum 
nostram assimilationem ad diuinum omnis puritatis castitatis 
discipline ordinis per quam nostra adducimus ad deos trahentes eam 
que ab ipsis beniuolentiam et animas nostras inclinantes ipsis tertio 
autem contactus secundum quem attingimus diuinam substantiam 
summo anime et connuimus ad ipsam super hec autem empelasis quasi 
familiaritas  sic enim ipsam uocat logion igni enim homo appropinquans 
diuinitus lumen habebit maiorem communionem 
nobis exhibens et preclariorem participationem deorum luminis ultimo 
autem unitio ipsi uni deorum quod unum anime illocans et unam 


operationem faciens nostram que et deorum secundum quam neque 
nostrorum ipsorum sumus sed deorum in diuino lumine manentes et ab 
ipso in giro circumtenti et hoc ultimum est ueracis orationis ut 
coniungat conuersionem mansioni et omne profectum ab ipso uno 
deorum rursum illocet ipsi uni et quod in nobis lumen deorum lumine 
ambiatur Non igitur parua aliqua pars est oratio totius ascensus 
animarum neque uirtutem habens sine indigentia est eorum que ab 
oratione proueniunt bonorum sed totum contrarium ascensus per ipsam 
consummatur et cum hac et summa uirtutis que circa deos uacatio 
uniuersaliter autem neque alium orare conuenit quam bonum differenter 
ut ait Atheniensis xenus huic profecto insignissimum fit ad felicem uitam 
colloqui diis prauis autem contraria horum nata sunt immundo enim 
mundum attingere illicitum oportet itaque debite oraturum propitios 
facere et excitare in se ipso circa deos meditationes  nam quod beniuolum 
meliorum primum est inchoatorium participationis ipsorum et 
indesinenter occupari ea que circa diuinum religione  enim 
homini beati et ordinem diuinorum operum 
seruare immotum uirtutes que a generatione purificatiuas et sursumductiuas 
preiacere et fidem et ueritatem et amorem hunc illam trinitatem et 
spem bonorum immutabilem que susceptionem diuini luminis et ekstasim 
ab omnibus aliis idoneitatibus ut solus aliquis deo soli adsit et non cum 
multitudine ipsi uni copulare se ipsum conetur totum enim contrarium 
talis operatur et elongat se ipsum a diis ut enim illicitum cum non ente 
ipsi enti sociari sic neque cum multitudine ipsi uni copulari possibile 
Postea super illum textum Nos autem de omni facturos sermones utrum 
genitus est aut ingenitus sic ait Albinus Platonicus uult secundum 


Platonem mundum ingenitum existentem generationis principium habere 
quo et habundat a uere ente illo solo semper ente mundo autem cum 
semper esse et generationis habente principium ut sit et semper ens et 
genitus non sic existens genitus ut secundum tempus  non enim utique 
esset et semper ens sed ut rationem habens generationis propter ex 
pluribus et dissimilibus compositionem qua necessarium in aliam causam 
ipsius ypostasim remittere seniorem propter quam prime semper 
existentem est quo et ipse semper ens et non solum genitus sed et 
ingenitus 
Postea sic ait Phisiologie totius principia quedam sunt que nunc 
Plato tradit Enter ens est quod intelligentia cum ratione comprehensibile 
genitum est opinioni cum sensu sine ratione opinabile omne genitum 
a causa genitum est quod non a causa subsistit non est genitum cuius 
exemplar quod semper ens est hoc bonum est ex necessitate cuius 
exemplar genitum hoc non bonum est omne celum uocetur aut mundus 
Ab hiis principiis omnia producit que deinceps 
Et post Sunt igitur date diffinitiones tales quedam semper ens est 
intelligentia cum ratione comprehensibile genitum est opinione cum sensu 
irrationabili opinabile 
Et post Merito a cognitionibus in nobis existentibus proprietatem 
statuit ipsorum quas et excitantes et perficientes uidebimus illorum 
naturam disertius Quoniam enim omne cognoscitiuum aut ipsum est 
quod cognoscibile aut uidet aut habet cognoscibile  intellectus enim 
intellectuale sensus autem uidet sensibile dianoia autem habet in se ipsa 
 nos autem fieri ipsum intellectuale non nati sumus 
cognoscimus autem ipsum per potentiam in nobis coniugam ad ipsum 
sic itaque et per hanc cognoscibilis nobis entis natura 
Et post Prima quidem est intelligentia que intellectualis in idem 
ueniens intellectuali et nichil alterum ens preter intellectuale que et 
substantialis est intelligentia et quia omne quod in 
intellectuali hoc subsistit modo substantialiter et intellectualiter 


Secunda autem copulans intellectuali intellectum contentiuam habens et 
conductiuam proprietatem extremorum et existens uita et uirtus implens 
quidem ab intellectuali intellectum illocans autem intellectum in intellectuale 
Tertia autem que in ipso diuino intellectu coniuga intelligentia 
operatio existens intellectus per quam quod in ipso intellectuale concepit 
et secundum quam se ipsum intelligit et qua ipse est operatio enim est et 
autointelligentia sed non intellectualis intelligentia neque ut potentia 
sed ut operatio sicut dictum est et intelligibilis intelligentia 
Quartum autem habet ordinem partialium intellectuum intelligentia 
quoniam et horum unusquisque habet et intellectuale aliquid omni modo 
sibi ipsi coniugum et intelligentiam magis autem unusquisque omnia 
habet partialiter intellectus intelligentia intellectuale per que et copulatur 
totis et totum intellectualem mundum intelligit et horum unusquisque 
Quinta autem est anime rationalis intelligentia ut enim intellectus 
dicitur rationalis anima sic et cognitio ipsius intelligentia et transitiua 
intelligentia et tempus habens connaturale ad se ipsam Sexta autem si 
uis et hanc connumerare phantastica cognitio ab aliquibus appellatur 
intelligentia et phantasia intellectus passiuus quia et intus et cum typis et 
figuris cognoscit quecumque cognoscit Commune autem in omni intelligentia 
hoc ipsum intus habere cognoscibile in hoc enim differt intelligentia 
a sensu Sed alicubi quidem est cognoscibile intelligentia alicubi 
autem est quidem quod secundum habet autem primum alicubi autem 
est quidem tertium habet autem secundum uidet autem quod primum 
totali modo alicubi autem est quidem cognoscibile partialiter uidet 
autem que tota per partiale alicubi autem uidet quidem tota sed 
partialiter simul et non  alicubi autem et cum passione uisio 
Tot quidem igitur sunt differentie Sumendum autem nunc neque 
phantasticam intelligentiam  non enim nata est hec enter ens cognoscere 
indeterminatum enim quia et cum figura et typo cognoscit phantasiabile 
quod autem semper ens infigurabile est et totaliter nulla cognitio 
irrationabilis ipsum ens potest speculari que que neque uniuersale nata 
est tollere neque eam que in rationali anima  non enim habet 
et quod sempiternis coniugum sed secundum tempus procedit 


 neque totiuas intelligentias  supereminent enim ille a nostris 
cognitionibus Timeus autem coordinauit rationi intelligentiam sed 
partialis intelligentiam nunc sumendum hec enim est cum qua et nos 
uidemus aliquando ens Vt enim sensus in secunda dualitate inferiori 
rationalis anime ita intelligentia inferiori secundum ipsam Partialis 
enim intellectus proxime superlocatur nostre substantie sursumducens 
ipsam et perficiens ad quem conuertimur purificati per philosophiam et 
nostram potentiam illius intelligentie copulantes Quis autem 
iste partialis intellectus est et quod non unus est secundum unam 
animam partialem neque per se a partialibus participatur 
animabus sed per eas que semper secundum ipsum operantur per quas 
et partiales anime aliquando participant luminis dearticulatum 
est per plura in aliis Nunc autem acceptum sit tantum quod 
participatur quidem iste omnis ab aliis proxime animabus demoniis 
irradiat autem in nostras cum conuertamur in ipsum et rationem que in 
nobis perfecerimus Et sicut in Phedro gubernatorem hunc 
uocauit anime et solum dixit ens intelligere animam autem cum hoc 
intellectu et scientia nutritam sic et hic intelligentiam esse et ante animam 
et enter esse intelligentiam illam participatur autem ab anima cum ratio 
operatur Propter quod et in sequentibus dicet intellectum esse quidem 
in diis participare autem ipso genus hominum breue aliquid Et uidetur 
sermo omnem cognitionem semper entis elucidans intelligentiam quidem 
ipsam dicere primam ut autem non solam ipsam existimes apponere 
intelligentie rationem transitiuo diuidens ut cum ratio intelligat quod 
semper ens ut quidem ratio operatur transitiue ut autem intelligens cum 
simplicitate unumquodque quidem ut simplex simul intelligens non 
omnia autem simul sed transiens ab aliis ad alia intelligens autem omne 
quod intelligit transiens ut unum et simplex 
Post determinationem itaque de intelligentia rationem consideremus 
que est et qualiter intelligentie copuletur Dicitur quidem igitur et in 
Theetito tripliciter ratio et per elementa et differentiarum 
uniuscuiusque ad alia constitutiuus Sed omnia hec significata 


circa compositionem sunt et diuisionem et inepta sunt ad comprehensionem 
semper entis Simili enim simile tolli natum est quod autem semper 
ens est simplex est et indiuisibile ereptum ab omnibus que ad hec contrariis 
Dicitur autem rursum secundum alium modum hec quidem opinatiua 
hec autem scientifica hec autem intellectualis  Quoniam 
enim est in nobis et opinio et et intellectus  dico autem 
intellectum in hiis mentis supremum omnis autem nostra 
substantia ratio est in unoquoque horum aliter rationem uidendum Sed 
neque opinio nata est copulari intelligentie intellectus qui secundum 
actum  contrarium enim irrationali cognitioni coniugata est neque 
mens in quantum in multitudinem cedit et diuisionem potens 
est in intellectum recurrere sed contrarium abest per rationum uarietatem 
ab intellectuali impartialitate Relinquitur igitur summum 
anime et maxime uniale mentis illocari intelligentie partialis 
intellectus propter cognationem ipsi copulatum Hec itaque est ratio 
nostra intelligens intellectualia et quod in Politeia Socrates intelligentiam 
dixit operationem ut eam que mediorum cognitionem 
intellectualium et opinabilium Si autem intelligentia ipsius operatio 
intellectus utique quidam erit ista ratio in sequentibus infieri ait anime 
circa intellectuale mote quemadmodum et scientiam sed scientiam 
magis uariam habere operationem per alia et alia firmantem intellectum 
autem simpliciorem quasi ipso intuitu entia speculantem 
Hoc itaque summum et maxime impartiale nostrum uocauit nunc Plato 
rationem tanquam inducens intellectum nobis et intellectualem 
naturam Cum enim anima a phantasia discesserit et opinione et 
uaria et interminata cognitione recurrerit autem in propriam impartialitatem 
secundum quam irradicatur partiali intellectui et recurrens 
copulauerit propriam operationem ad illius intelligentiam tunc cum illo 
intelligit quod semper ens una que operatione existente et quasi 
duarum specierum et identitate et discretione in intelligentiis existente 
Tunc enim fit anime intelligentia et propinquior sempiternis 
rebus ut et intellectuale simul cum intellectu et uelut lumen 
minus cum maiori lumine operetur ea que in nobis ratione currente sub 

0
intelligentia intellectus et fiat intellectuale et intelligentia cum ratione 
comprehensibile Nostra quidem enim ratio cum intelligentia tollit 
intellectuale que autem intellectus intelligentia semper et est et uidet 
intellectuale copulat autem ipsi rationem cum et hec facta fuerit 
quasi intellectualis Sed quomodo comprehensibile partiali 
intellectui quod enter ens aut rationi Hoc enim adhuc mirabilius Aut et 
si non intellectuale ipsum possibile comprehendi intellectui et rationi 
quia melius est omni comprehensione et eminenter omnia comprehendit 
sed tamen intellectus quidem proprium intellectuale habens propter hoc 
dicitur et totum comprehendere ratio autem per intellectum coniugaliter 
sibi ipsi entium suscipiens intentiones sic per hec dicitur ens 
comprehendere Forte autem utique significabit et quod circumcurrens 
intellectuale ratio et ut circa centrum operans et mota sic ipsi aspicitur 
intelligentia quidem ipsum intransitiue et impartialiter cognoscente 
ratione autem circueunte substantiam ipsius circulo et reuoluente unitam 
in ipso omnium ypostasim 
Deinceps uero opinionem consideremus que est Quod quidem igitur 
terminus est rationalis omnis uite et quod copulatur ad summum 
irrationalis sepe est diuulgatum Que autem sunt eximia Platonice 
traditionis hec nunc dicamus quod sensibilium rationes opinatiuum 
continet et hoc est substantias ipsorum cognoscens et quia quidem 
considerans causam autem ignorans mente enim simul et 
substantias et causas cognoscente sensibilium sensu autem neutra  
ostensum est enim in Theetito manifeste quod est substantias ignorans 
sensus et causas eorum que cognoscit penitus indoctus 
necessarium opinionem in medio ordinatam substantias quidem sensibilium 
per eas que in ipsa rationes cognoscere causas autem ignorare Sic 
enim utique et recta opinio differet a scientia si quia cognoscit solum illa 
et causam speculari potente Habitus est autem opinioni sensus medius 
et ipse existens sensiterii et opinionis Sensiterium quidem enim cum 
passione recipit sensibilia propter quod et corrumpitur excellentiis 
ipsorum opinio autem cognitionem habet puram a passione sensus 
autem participat quidem aliqualiter et passione habet autem aliquid et 
cognoscitiuum in quantum illocatur opinatiuo et illustratur ab ipso et fit 


 irrationalis existens secundum se ipsum In hunc enim desinit 
cognitiuarum uirtutum catena cui preest quidem intelligentia 
super rationem existens et sine transitu secundum autem habet 
ordinem ratio que est anime nostre intelligentia transitiue attingentis 
entia tertium autem opinio secundum rationem existens cognitio 
sensibilium quarta autem cognitio eorundem sensus irrationalis existens 
enim media existens intelligentie et opinionis mediarum 
specierum est cognoscitiua indigentium obscuriori quidem quam 
secundum intelligentiam perspicaciori autem quadam quam secundum 
opinionem adiectione ut et Socrates dixit determinans 
cognitionem cognoscibilibus Opinionem quidem igitur secundum rationem 
dicendum quia rationes habet cognoscitiuas substantiarum 
irrationalem autem aliter ut causas ignorantem  irrationalis enim 
res quomodo utique erit scientia ait in Symposio Socrates sensum 
autem omnium irrationalem ponendum Vniuersaliter enim unoquoque 
sensuum passionem a sensibili factam circa animal cognoscente puta 
pomo oblato uisu quidem quod rubicundum cognoscente ex passione 
que circa oculum odoratu autem quod boni odoris ex ea que circa nares 
gustu autem quia dulce et tactu quia planum quid quod dicit quia 
pomum est quod oblatum est Neque enim particularium aliquis sensuum 
 horum enim unusquisque unum aliquid eorum que circa ipsum 
cognoscit et non totum neque communis sensus  hic enim discernit 
solum differentias passionum quod autem talem habens substantiam est 
quod totum non nouit palam igitur quod est quedam melior sensibus 
uirtus que totum cognoscit ante ea que uelut partes et speciem ipsius 
speculans impartialiter que multarum harum uirtutum contentiua Hanc 
itaque uirtutem opinionem Plato uocauit et sensibile propter hoc opinabile 
Adhuc sensibus sepe alienas passiones nuntiantibus et non quales 
facientia uolunt quid quod iudicat in nobis et dicit uisum quidem 
dicentem solem pedalem decipi infirmorum autem gustum mellicratum 
enuntiantem Omnino enim manifestum quod in hiis omnibus et talibus 
sensus quidem propriam nuntiant passionem et non omnino mentiuntur 
 et passionem enim que circa sensiteria dicunt illud autem tale est 


dicens autem causam passionis et iudicans alterum Est quidem anime 
aliqua uirtus melior sensu que non iam per organum cognoscit sed per se 
ipsam sensibilia et ruditatem sensus corrigens Et hec quidem uirtus 
ratio existens ut ad sensum irrationalis autem ut ad cognitionem enter 
entium sensus autem simpliciter irrationalis Propter quod et in Politeia 
ipsam opinionem dicens mediam cognitionis et ignorantie enuntiauit 
Rationalis quidem enim est cognitio sed copulatur ad irrationalitatem 
cum sensu sensibilia cognoscens tantum autem irrationalis sensus sicut 
et Timeus ipsum appellauit primo quidem quia et irrationalibus inest 
animalibus et est caracteristicus uite irrationalis omnis  sic enim ipsum 
et a scientia discreuit in Theetito sermo  secundo autem quia preter 
omnes partes irrationalis anime persuasibilis ipse ad rationem est 
irascibile quidem enim et concupiscitiuum obediens est rationi et rationis 
preceptorum et suscipit ab ipsa eruditionem sensus autem etsi millies 
audiat rationem dicentem quod maior est sol terra tamen pedalem ipsum 
uidet et non aliter nuntiabit nobis tertio uero quia neque ipsum quod 
cognoscit scit non enim substantiam ipsius tollere natus est non enim 
quid est album scit quia album per passionem cognouit disgregatum est 
enim sensiterium sic igitur irrationalis sic enim in Gorgia irrationalem 
determinauit cognitionem non scientem sed coniecturantem quarto 
quia terminus est omnis cognitionum catene et remotissime a ratione et 
intellectu substantiam habet et exteriorum est et per corpus facit 
susceptionem Hec enim omnia ostendunt irrationale ipsius Est itaque 
genitum omne opinione cum sensu apprehensibile hoc quidem intus 
nuntiante passiones hac autem rationes ipsorum preiaciente a se ipsa et 
substantias cognoscente et sicut ratio intelligentie copulata apprehendit 
intellectuale sic et opinio sensui coordinata cognoscit genitum Quoniam 
enim medie substantie est anima et intermedium impletur intellectu et 
irrationalitate Summo quidem enim sui ipsius intellectui adest ultimo 
autem tendit ad sensum Propter quod et Timeus in priori quidem 
coniugatione intelligentiam preordinauit rationi meliorem existentem in 


secunda autem opinionem sensui Ibi quidem enim ratio post intelligentiam 
tanquam minor intellectus hic autem opinio ante sensum tanquam 
rationalis sensus Totam autem latitudinem rationalis substantie determinat 
opinio et ratio  intellectus autem noster rex sensus autem nuntius 
ait magnus Plotinus et ratio quidem cum intellectu intellectuale 
apprehendit per se autem medias speculatur rationes opinio autem cum 
sensu quidem apprehendit genitum per se autem que in ipsa species 
omnes considerat de quibus in aliis dictum est quomodo substant et 
qualiter locus ipsarum est opinatiua pars anime et illi quidem intellectuale 
comprehensibile hac autem genitum opinabile extra enim ipsam et 
non intus est cognoscibile sicut illius intellectuale Propter quod comprehensibile 
quidem non est opinabile autem sed non sensibile dictum est 
quia opinio quidem substantias cognoscit rerum sensus autem non A 
perspicaciori igitur cognitione profert denominationem et cognoscentis 
est sed non quale est tantum quod sensus opus diximus Merito igitur 
genitum et opinabile appellauit Timeus et est hoc pythagoricum 
quoniam et in Parmenide id quod de sensibilibus negotium propter hoc 
ad opinionem inscripsit tanquam sensibilibus opinabilibus existentibus 
secundum propriam naturam Neque igitur sensibile oportebat solum 
uocare genitum quia nullius substantie est sensus cognoscitiuus neque 
opinabile sine sensu Etenim rationes que in ipsa opinio cognoscit et 
omnino se ipsam que utique simpliciter genitorum non sunt Merito 
igitur opinabile cum sensu ipsum simul dixit Tanta de platonicis uerbis 
habemus 
Videtur autem michi differenter in hiis Aristoteles secundum incusare 
sermonem quomodo enim uerum opinioni cum sensu opinabile esse 
genitum et corruptibile Celum enim ingenerabile esse et incorruptibile 
opinione cum sensu existens opinabile Queret quidem igitur et Timeus 
postea si genitum totum celum Dicatur autem et nunc a nobis quod fieri 
et corrumpi secundum analogiam et in celo non solum secundum motus 
et figurarum permutationes sed et quia corpus celeste non est sui ipsius 
generatiuum sed ab alia causa solum subsistit propter quod genitum 
est tanquam subsistendi causam in alterum repositam habens Quoniam 
autem non solum subsistit ab aliis sed et continetur ab alio continere se 


ipsum non potens et perit secundum propriam rationem propter hoc ipsi 
fieri coniugatim accepto ipso perire Enter quidem enim entia et semper 
entia generant que se ipsa et continentur a se ipsis unde et ingenita 
dicuntur et incorruptibilia secundum propriam naturam Si autem enter 
ens ingenitum a se ipso subsistit quod neque a se ipso subsistit non 
utique enter ingenitum erit et si enter incorruptibile est At uero celum 
 dico autem celum corporale tantum  neque producere se ipsum 
neque continere natum est impartibile enim quod tale quod sui ipsius 
productiuum et sui ipsius contentiuum Non igitur enter ingenitum est 
neque enter incorruptibile sed quantum ad corporale et genitum et 
dissolubile Adhuc autem ut ait ipse Aristoteles et demonstrat plane et 
eleganter nullum corpus finitum infinitam habet uirtutem corpus autem 
celeste finitum non igitur infinitam habet uirtutem incorruptibile 
autem secundum quod incorruptibile infinitam habet uirtutem corpus 
igitur secundum quod corpus non est incorruptibile Quare et secundum 
Aristotelis rationem ostenditur tale Qualiter autem ingenitum est et 
eternum celum modicum posterius erit nobis manifestum 
Et post pauca Dictum est igitur qualiter et celum sub dictis cadit 
determinationibus Si autem iterum dubitauerit ad assignationem semper 
entis demonius Aristoteles non sustinens dici omne semper ens intelligentia 
cum ratione comprehensibile  esse enim semper et diuinissima 
manifestorum deprecabimur ipsum non confundere quod eternum 
et quod in omne tempus subsistit Etenim ipse discernit eternum et 
tempus et hoc quidem distribuit intellectui hoc autem celo et motui celi 
Illud itaque semper ens quod eternum tale est quale Timeus assignauit 
diuinissima autem manifestorum alio sunt modo perpetua et non secundum 
eternam permansionem sed in toto tempore producuntur ex suis 
causis et esse ipsorum totum in fieri est Dictum est autem et hoc ab ipso 
quod eternitas connaturalis est intellectualibus habens et ambiens 
infinitum tempus et eternum intellectuale enter est Si autem istud 
quodque semper ens quod eternum significat quid oportet celi naturam 
in hoc reducere semper ens sed non dicere semper factum ipsum ut 
secundum temporis perpetuitatem simul perdurans Quare ambas soluimus 
instantias ex illius sermonibus quas induxit diffinitionibus hiis Sed 


quoniam ad hanc respondimus questionem ab hiis iam desistendum 
Dicetur enim et iterum 
Omnino autem quam habet de iudicatoriis opinionem Plato ex hiis 
suscipiendum Aliis enim aliud iudicatorium ponentibus horum quidem 
sensum sicut Pytagorici aiunt horum autem opinionem sicut que dicit 
 horum autem rationem horum autem intellectum Plato 
conuenienter rebus iudicatoriorum diuisit substantiam intellectualibus 
quidem intellectum distribuens autem opinabilibus 
autem opinionem sensibilibus autem sensum Et non propter hoc 
putes dispersa iudicatoria secundum ipsum existere anima enim et unum 
est et pluralitas Si igitur iudicans anima est  non enim alicubi corpus 
nostrum iudicatiuam habet uirtutem anima autem una est et pluralitas 
et iudicatorium igitur unum est simul et multa et unius speciei 
iudicatiua uirtus et plurium specierum Que igitur una uirtus dicet quis 
utique Ratio dicemus Hec enim ad intellectualium aspectum adunata 
se ipsa que utitur et intelligentia non quia organum quidem intelligentia 
utens autem ipsa ut existimat Seuerus Platonicus deterius ratione 
intelligentiam ponens sed quia intelligentia lumen est rationis perfectiua 
existens et sursumductiua ipsius et irradians in ipsa cognitiuam uirtutem 
ad mediarum autem rationum iudicationem procedens et non 
se ipsa sola utitur et ad se ipsam per hanc conuertitur opinabilia autem 
iudicans mouet et opinionem phantasiabilia autem phantasiam sensibilia 
autem sensum Cum quidem enim de sensibili substantia considerauerit 
specierum quale unumquodque est sensibilium opinione utitur 
cooperatiua ad perspectionem in ipsa enim rationes sensibilium quando 
autem de positione alicuius aut figura uelut de hoc qualiter ponitur 
terra aut a summitate habens polum et qualem habens ad celum 
habitudinem excitat et phantasiam ut distensiue et figuraliter ut est 
speculetur quod queritur et cum de eclipsi assumit et sensum ut 
subseruientem in obseruationibus et aliquando quidem acceptat iudicia 
secundarum uirtutum aliquando autem arguit deceptiones ipsarum 
quecumque propter organa accidit sepe ipsis praue dicere 


De iudicatoriis quidem igitur sufficiant et hec ad presens dictum est 
enim nobis de hiis per plura in hiis que in Theetitum manifestius 
Quantam autem certitudinem habeant dicte diffinitiones palam quidem 
et ex dictis Si uis autem et secundum aliam uiam hoc speculemur Dico 
itaque primo semper ens esse eternum existens secundum omnia secundum 
substantiam secundum uirtutem secundum operationem Oportet 
enim hoc quidem totum esse eternum hoc autem totum temporale et 
hoc quidem simul omne subsistere hoc autem aliunde ortam 
habet in successione ypostasim Hiis autem extremis entibus esse et 
media hec quidem quo parte entis participantia hec autem communicantia 
generationis esse autem rursum et que neutro horum participant 
hoc quidem secundum melius hoc autem secundum deterius etenim 
materia neque est ens neque genitum  neque enim intelligentia 
comprehensibile neque sensibile et unum ut ambo ostendit 
Parmenides hoc quidem secundum primam hoc autem secundum 
quintam suppositionem Est igitur semper quidem ens totum intellectuale 
genus totum omnis supermundanus intellectus omnis participatus 
a diuinis animabus omnis partialis uocatus et participatus ab 
angelis et demonibus et partialibus animabus per medias ut diximus 
illas et usque ad hoc quod semper ens Omnis enim intellectus eternaliter 
operatur et mensuratur secundum totum se ipsum ab eterno Genitum 
autem defectiue que mouetur et inordinate quod secundum 
speculatur ante cosmopoiiam et omne principaliter generabile et corruptibile 
et celum Omnia enim hec sensibilia et uisibilia et hec Timeus 
determinat principaliter genitum et simpliciter semper ens Intermedia 
autem horum ambobus communicantia et ad utraque ipsorum que 
neutro participantia Propter quod et affirmatiue et negatiue ambo 
protendit puta semper ens et generationem non habens et iterum 
genitum et numquam ens ut per affirmatiua quidem que neutro 
communicant separet per negatiua autem que ambobus aliquo modo 
participant segreget Hiis igitur summitatibus entibus intellectualis et 
intelligibilis omnis substantie et sensibilis uidendum et que in medio 


naturam Etenim Timeus et tempus uocat genitum et animam et palam 
quod hec uelut non entia sensibilia aliquo modo quidem sunt entia 
quo autem genita et neutrius partis sunt penitus Recte igitur et 
Porphyrius dixit quod extrema nunc Plato determinat quod primo 
semper ens et quod tantummodo genitum media autem pretermisit puta 
ens simul et genitum aut genitum et ens Quorum hoc quidem ens et 
genitum conueniens est latitudini animarum quod autem e conuerso et 
genitum et ens summitati genitorum Talis autem est totius natura 
