Propter quid aliis fluminibus in hyeme quidem augmentatis in estate autem multo factis minoribus solus eorum qui in mare fluunt multum estate excedit fitque tantus ut civitates sole supersint velut insule Crescit autem a versionibus estivalibus qualibet die et rursum abscedit Exundat autem per labia fluminis aqua et non sicut quidam aiunt super terram verumptamen iuxta ipsum fluvium putei apponuntur Circa ipsum quidem igitur accidentia talia sunt

Causam autem sumat quis sic querens Necesse enim aut estate ipsi advenire aliunde aquam aut hyeme auferri videlicet desursum a sole attractam hic enim manifeste hoc facit aut in terra desiccatam Per eam quidem igitur que in hyeme ablationem sic utique in estate fiet maior per appositionem autem hoc modo Aut enim propria supernatante propter obstructionem velut etiam accidit canalibus si enim aliquis intercipiat fluens congregatum excrescit ad alta aut aliena superveniente Hoc autem utique fiet si fontes plenissimi fiant alicunde adsupernatante aqua apponentur autem utique aut liquescente aliquo aut pluente

Modi quidem igitur tales et tanti per quos utique crescet fluvius solus Horum autem qui quidem existunt dicti a prius dubitantibus de ipso hos nos dicemus Thales quidem qui de Ameo Milesius a ventis annualibus repulsum inquit fluvium inundare Crescit enim si illi flant et e regione fluit ipsorum Accidit autem contrarium Supernatat enim ad modicum desubtus principium autem repletionis videtur desursum Adhuc idem alios oportebat pati magis fluvios qui ex opposito fluunt ipsis magis et minores existentes faciles sunt cogi a ventis Frequenter autem et annuales non flant fluvius autem videtur idem faciens
Diogenes autem Nakithemius Apolloniates fontibus ait addi aquam attrahente terra propter arefieri a sole in estate natum esse enim indigens trahere ex propinquo Accidit autem et huic unum quidem quia frigidissimum estate quod secundum terram est trahit autem omne calidum existens et quando utique maxime fuerit calidum  adhuc autem quia alios oportebat fluvios eos qui in Libia idem facere Non enim singulariter solum illius desiccat fontes
Anaxagoras autem Egisiboli Clasomenius propter liquefieri nivem estate repleri fluvium ait Contingit quidem enim sic augeri quemadmodum diximus sed multitudo improportionata facta in excrescentia fluvii Multum enim superexcedit quam ut verisimile a nive liquefacta Ex multa enim modica fit aqua Nilus autem multam superinfundit regionem et profundum iam aliquando etiam super triginta cubitos fuit Adhuc autem neque locus existens videtur talis puta unde possibile sit fluere ipsum a nive Ethyopia enim et Libia inhabitabiles propter estum ex Asia autem non contingit ipsum fluere Syrbonis enim lacus apud mare est illud quod est iuxta Syriam huius autem et rubri quod intermedium mille stadia sunt Rubrum quidem mare aiunt quidam coniungi ad id quod extra Ab hoc quidem non videtur fluens ab hoc autem immanifestum si possibile  Nullum enim audivimus dignum fide nondum de rubro mari utrum ipsum per se ipsum est aut coniungitur ad id quod extra Eracleas columpnas

Deceptus est autem et rex Arthaxarxes Okhos cognominatus quando super Egyptum debebat militare Conatus est enim avertere Indorum fluvium tamquam existentem eundem audiens quia cocodrillos habet quemadmodum Nilus Mittens autem ad vocatos Onifalos audivit quia defluit fluvius in rubrum mare et cessavit a conatu Iterum persuasum est dicentibus Indis quia fluvius alter esset ad illas partes Indie fluens ex monte vocato Aieto ex quo quidem Indus Hunc autem dicebant habere cocodrillos et circumfluere exterius rubrum mare sive veraces sint hoc dicentes sive mentientes Verumptamen rex debebat conari hunc avertere sed ipsum prohibuerunt quos iam ad curam hanc miserat dicentes quia maiorem destrueret regionem quam acciperet dominans Egyptiis
De principio quidem unde existat fluens Nilus et de rubro mari hoc modo aut secundum quem Athinagoras dicebat Arimnisti Ille enim inquit unum esse mare quod rubrum et quod extra Eracleas columpnas nichil dignum ad confirmandum ad regem dicentes Tantum autem manifestum quod si quidem ex hoc monte fluit liquefacta nive subcontraria multa fierent hiis que nunc accidunt circa ipsum Mons enim iste intermedius Ethyopum et Indorum distat itinere quinque mensium ut aiunt Differt autem quantum differt fluxus longus aut brevis Fluentium enim de prope primum pervenit fluxus plurimus in fine autem minor et deficiens Eorum autem que a longe primo quidem minus in fine autem copiosissimum quemadmodum et in ventis Propter quod proverbialiter loquentes dicimus inchoante austro et desinente borea Qui quidem enim auster quia a longe pervenit ad nos primo debilis flat magnus autem fit consumans boreas autem contrarium propter habitatum locum supponi ad boream Nilus autem venit primo maximus postremo autem minoratus et deficiens Adhuc autem conventibus mensium magis fluit et deficiente luna magis quam stante et panselinis Oportebat autem contrarium plenilunio enim congelata tabescunt et ventorum quando boree optinent sed non quando nothi quamvis liquefaciat quidem borea nivem magis nothus Eadem autem dicere congruit et ad dicentes ab Eracleis columpnis fluere ipsum Sunt enim ipsorum qui aiunt ab Eracleis columpnis fluere Promathus autem Samius ex Argenteo monte unde et Cremetis liquefacta nive Adhuc enim per amplius spatium fieri fluxum per totam enim Libiam ipsum fluere inquit
De causa quidem igitur propter quam Anaxagoras ait effluere Nilum tanta dicta sunt Reliquorum autem modorum eos qui non habent rationes verisimiles posterius dicemus Sunt autem quidam qui aiunt augeri fluvium propter annuales fontibus incidente eo quod extra mari Hii autem calidiores existentes fontes per estatem superfervere accedente sole ad ursam magis enim fervere aquam quam frigore Quorum utrumque mediocriori dignum est consideratione Quod quidem enim propter annuales videtur solvi eisdem rationibus quas quidem et prius diximus et quod per totam Libiam fluens idem facere consuevit fluvius Quod autem tantam sumat additionem aqua propter fervorem irrationabile totaliter quia non plus facit propter fervere sed tumorem maiorem eiusdem multitudinis
Nicagoras autem Ciprius ait ipsum fluere amplius estate eo quod fontes habeat ex terra ad illam partem in qua hyems est quando fuerit apud nos estas Non plane autem hoc determinat Videtur enim nichil negotiatus esse circa hoc quod dicitur Simul enim nobis estas fit et hyems in altera zona habitantibus intermedium autem inhabitabile est quod tropici incidunt de terra Est enim una quidem hec pars altera autem quam semper manifestus circulus et quam semper immanifestus determinant Media autem horum et tropicorum habitari contingit in circuitu terre Sola autem que intermedia est solis transitus existens duarum zonarum magnitudo Due enim decisiones sunt que autem habitatur una Accidit igitur pertransire fluentem duplo tantam regionem latitudinis habitate et per inhabitabilem propter excessum ardoris Itaque si neque stet in circuitu maris Libie sed continuus progressus tamen interminatam pertransit longitudinem propter quod quidem et a nive dicentibus fluere accidit et sic dicentibus impossibile
Restant adhuc tres modi dictorum secundum quos contingit amnis augeri In hyeme enim ablata que inerat aqua Hoc autem utique erit sole desiccante quemadmodum dicit Erodotus fabularum scriptor Non enim ait in hyeme solem per Libiam facere habundantiam nisi si contingat latum hinc ducere humorem circa versiones autem estivales ad arctum venire Nequaquam autem dicitur exquisite Neque enim Nilum oportebat facere hoc solum Similiter enim ex tota Libia idem ipse dicit solem trahere humorem putareque supervenire habitabili solem secundum quamcumque partem stultum Ubique enim gnomones umbram ad aquilonem faciunt et non hoc differunt sed per maiorem aut minorem facere umbram Libiamque totam amfithalassam esse aiunt tamquam iste modus quidem cause impossibilis
Reliquum autem duarum utramque dicere est Est enim una quidem causa quia terra superfervens existens hyeme eo quod in tali fundo fontes sint Nili desiccatur aqua Quod quidem et aliis accidit puta in Frigia sunt putei qui in hyeme quidem fiunt sicci in estate autem replentur et in Olinthia Calcidonie quidam putei plenissimi sunt estate Hanc quidem igitur causam ut rationabiliorem existentem illa quam predicti assignant demonstravimus prius
Nunc autem relinquitur sola causa dictorum Hanc dicendum propter quod iam non problema videtur esse In sensum enim venit quemadmodum per se videntes facti a visis Videntur enim aque facte in Ethiopia per tempora hec a cane usque ad arcturum multe et superhabundanter hyeme autem nulle Et fructus nutriuntur et crescunt in ipsis Et propter hoc simul annualibus advenit fluvius Isti enim nebulas maxime ferunt ad regionem et quicumque alii venti fiunt estivales ante hos Quibus offendentibus ad montes defluunt aque ad stagna per que Nilus fluit Adhuc autem et que a nive dicentibus fluere subcontrarietates testificantur huic rationi quod in concursibus mensium magis crescere fluvium et eius aque consueverunt fieri tunc magis et quod non similiter copiosum inchoans et postremo Adhuc autem quando nothi flant minus quam quando utique boree boreas enim nubes fert ad locum ex quibus aqua facta impletur Nilus De Nilo quidem igitur hec dicta sint
