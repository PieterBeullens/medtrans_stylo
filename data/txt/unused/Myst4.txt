Non est facile dignoscere quando oportet vindemiare vineas ideoque quidam antequam maturentur subtile et infirmum et non permanens faciunt vinum Alii vero tardius vindemiantes non solum vineam ledunt ultra quam oportet uvam ferentem sed etiam si grando et gelu fiat facile passibilius faciunt vinum Est igitur probatio temporis vindemie non solum a gustu sed etiam a visu ipso verum etiam et signa quedam trademus Aiunt enim Demitrius et Affricanus sex solummodo dies debet uva et non plus permanere matura Si enim granum uve iam non viride sed nigrum appareat significat eam esse maturam Quidam autem exprimunt uvam et si quidem effluxerit granum uve nudum non continens carnem maturas esse ad vindemias probant uvas si vero effluxerit granum cum parte carnium non eas esse maturas extimant
Quidam autem ex quo incipiunt posse fieri maturam coniciunt uvam Alii vero probant ita unius densissimi botri auferentes unum acinum post unum vel secundum diem considerant si manet in eadem forma locus acini si circumiacentibus nullam suscipientibus augmentationem festinant vindemiam Si vero acini locum minorem factum considerant hiis qui in circuitu sunt acinis advinctis sustinent vindemiam donec augmentatio procedit

Oportet autem vindemiare luna existente in cancro vel leone vel libra vel scorpione vel capricorno vel aquario Festinare vero oportet finiente ea et subterranea existente vindemiam facere

Qui portant cophinos maiores eligant folia et si quis acerbus vel siccus inveniatur botrus auferatur Oportet autem et calcantes uvas si quidem obliti sunt qui cophinis presunt et ipsa eligere Folia enim contrita cum uvis magis austerum operantur vinum et facile corruptibile De acerbis autem et siccis maximum fit nocumentum

Immissas autem in torculari uvas statim pedibus exprimi oportet ab hiis qui ad hoc sunt ordinati et cum omnem acinum equaliter calcaverint sursum racemos et grana elevent et hauriant ut multum humoris sub torculari defluat et cum sero calvaverint et in altum racemos erexerint et molles et calidos et non valde humidos eos fecerint sic sub ligno et polo eos supponant Calidi enim et molles existentes facile fluxibiles fiunt Si vero humidi valde supponantur necesse est grana supponita scindi eorum compositione Intrantes autem in torculari calcantes oportet valde pedibus esse mundos et nullum eorum in torculari comedere neque bibere neque sepius intrare et exire Et si necesse fiat exire non nudis pedibus exeat Oportet autem et vestitos esse et cingulos habere eos qui calcant propter sudores supervenientes Oportet autem et bonum odorem habere circa torcular vel incensi vel alterius odoramenti

Oportet autem acerbas uvas vel aliter qualitercumque corruptas separare a reliquis et quo ex ipsis mustum ita est curandum Aqua pluvialis usque ad dimidium est coquenda et ex hac aqua decocta quanta est musti decima pars superinfunde vino Rursus autem cum vino decoque ut consumatur in decoctione decima pars Quidam autem non ita sed in ipsis uvis immittunt aquam commiscentes ad futurum mustum tertiam partem post hec conculcatis uvis mustum coquunt ut consumatur eius tertia pars

Si pluvialibus ymbribus multis supervenientibus uve in vinea adhuc existentes vel post vindemiam amplius quam oportet medefiant ex necessitate ipsas calcabimus Si autem vindemiatum mustum imbecilius esse didiceris docebit te hoc gustus cum vinum in doliis mittetur post primam ebullitionem confestim transfundatur in alia dolia manet enim in fundo omne limosum propter gravedinem addentes vino aliud ad x metretas cotillas tres Quidam autem melius facientes vinum coquunt quousque vigesima pars eius consumatur immittentes gypsum centesimam Laadacini vero eo usque ad ignem vinum dimittunt quousque quinta pars eius consumatur et eo post quatuor utuntur

Dolia antequam immitatur mustum aqua salsa pura spongia ablui oportet et incenso fumigari Oportet autem neque nimis ea facere plena neque multum deficientia sed opinari oportet quousque mustum bulliens augmentationem faciat ut non supereffundatur et ut spuma usque ad labia superelevetur Commiscere postea oportet quod in doliis est mustum per quinque dies expurgare et manibus et ciphis spumam et si aliquid aliud fuerit superfluum auferre et expurgationes omnes a cellario educere et longius proicere Si enim prope manserint conopes inde generantur en malus inde fit odor que ambo vinum everti faciunt Idcirco bonum odorem torcularibus et thimiamata excogitari oportet maxime autem in apotecis vini

Racemi post musti effusionem confestim ex torculari eiciendi et in dolia mittendi et cum aqua conculcandi Hunc potum rustici potiolum vocant non insuave eis existens Reliqui vero remanentes racemi sufficientem escam irrationabilibus prebent Oportet autem mox racemis ex torculari ablatis torculare et subtorculare vertere et spongia aqua salsa vel marina abluere et thimiamate suffumigare Permanens enim in torculari humidum omnino vertitur et ex hoc fructus postea calcatus leditur et conopes facit quod versi vini est signum

Coronam pulegii vel nepite vel origani collo vasorum circumpone Quidam autem interiora doliorum circa labia perungunt caseo vaccino Detinebit enim intus bulliens mustum

In metretam dulcis musti cotillam aceti et post dies tres erit purum

Antequam calcantur botri quod ex ipsis stillat mustum quod pressionem quidam vocant mitte eodem die in vas pice interius perunctum vel exterius ut semiplenum vas sit et obtura diligenter gypso Multo enim tempore permanet mustum valde dulce Multo magis servabitur si vase precluso corio in puteum per dies aliquot immittitur Quia non superebullit erit semper mustum Si quis autem et quiescibiliter calcaverit uvas ut non comprimantur et hoc mustum ad permanentiam utile habebit Alii in vasa vetera vini vini veteris vinum immittunt Alii vas ut dictum est interius et exterius pice perungunt et in puteum imponunt ut labia solum superemineant Hoc in experimentiis optime visum est Alii in harenam humidam vas suffodiunt Alii autem granis uvarum suffodientes supercalcant terram hummidam Alii in vas sine pice mittunt mustum et sinapim Alexandrinam terentes et vasi apponentes recondunt ad umbram

Pira cruda mitte in mustum et si aquam habuerit submerguntur Si autem non supernatabunt Alii mittunt mora intus in mustum et si purum est supernatant Si autem fundum petunt aquam habet

Fortius vinum sub divo ponendum est avertat autem occcasum et meridiem parietibus quibusdam appositis Reliqua autem vina sub tecto ponenda sunt fenestras autem excelsiores oportet facere ad aquilonem et orientem versas

Nigre uve fortius vinum faciunt albe vero medium rubee vero magis purum et delectabilius Novum frigidissimum est vetus autem calidissimum et fortissimum et bene odoriferum quod enim in eo erat aquosum tempus consumit

Oportet aperientem dolia servare astrorum ortum tunc fit motus et non oportet tunc vinum rimari Et si quidem dolium in die aperies oportet intendere soli ut eius claritas non incidat vino Si autem necessitate magna multotiens provocante dolium aperies superintendere oportet lumini lune

Oportet vina transvasare in borealibus ventis et nequaquam in australibus et imbecilliora quidem in vere fortiora autem in estate vina autem que sunt in aridis locis post solstitium brumale Cum enim vinum transvasatur in luna plena acetum fit Scire autem oportet quoniam cum vinum a miscente idest fece separatur subtilius et imbecillius fit Providendum ergo est ut hyeme quidem calefiat estate vero infrigidetur Oportet autem transvasare vina cum luna augetur et sub terra est Quidam dicunt prima et secunda die lune antequam appareat hominibus esse transvasandum vinum Oportet autem cum a doliis in parva vasa transmittimus vinum observare ortus stellarum Movetur enim fex in ortibus et maxime in flore rosarum et florescente vinea Consulunt autem sapientes et maxime Hesiodus cum aperiatur dolium vinum quod est in principio dolii et quod circa fundum est consumere medium autem dolii vinum servare quod fortius et permanentius et ad inveterationem aptius Vinum enim quod est super os dolii ut aeri adherens est imbecillius quia evaporat vinum autem quod est secus fundum cito vertitur seu appropinquans feci Ita autem dicit Hesiodus Incipiente dolio et desinente saturari medio vero parcere Oportet autem transmutatum vinum in testis non usque ad labia testium immitti sed usque deorsum parum sub collo ut non suffocetur sed respirationem habeat Oportet evacuata dolia confestim abluere aqua salsa vel vitis cinere vel argillosa terra

Quidam borealibus existentibus ventis gustant vina intransmutabilia enim tunc et sincera sunt Alii vero experti vini cognitores austro sed vento magis flante vina gustant Auster enim magis vinum commovet et redarguit quale est Ieiuno autem existente non oportet vina gustare obrendinus gustus est autem post multam potationem et comestionem Oportet autem vinum gustare neque acrem escam neque salsam valde neque gustum exalterat sed cum maxime pauca comedisset et bene digesserit Quidam autem volentes circumvenire emptores testam novam habent quem profundunt optimo et veteri et et bene redolenti vino et in ea ponunt vinum quod vendere volunt Malitiosius autem quidam contribuunt nuces et caseum gustare volentibus vinum ut comedant ut falsificetur certissimus gustus Hec autem diximus ut non faciamus sed ne decipiamus Oportet autem emptorem sepius gustare vinum novum et vetus ne obliviscatur quod debeat effugere

Necesse est dominum multotiens famulis vinum vel mustum commendare Similiter et necesse est emptorem vinum probare si purum est Malum igitur quidam mittunt in vas melius vero pirum alii autem locustam alii cicadam et si supernatant purum est vinum si merguntur aquam habet Quidam autem calamum unctum oleo idest cannam Grecam que nascitur in aquis vel lignum vel papirum vel fenum vel aliquod aridum ungentes oleo et abstringentes mittunt in vinum et evellentes calamum vel aliud immissorum ita vinum probant si aquam habet congregabuntur gutte in oleo Alii autem simplicius quid facientes in ollam novam nondum infusam immittunt vinum et appendunt duobus diebus stillat enim olla aquam mixtam Alii calefacientes vinum immittunt in ollam novam et sub divo ponunt si aquam habet transmutatur in acetum Quidam autem in calcem vivam superinfundunt vinum et si quidem aquam habet disfundet vinum calcem si autem purum est dempsabit eam Alii autem in frixorio oleum habentes fervens superinfundunt vinum et si quidem aquam habet sonabit ampullas faciens et resiliet Quidam vero spongiam novam oleo ungentes ea obstruunt os vasis et evertunt et si aquam habet fundetur per spongiam Eadem probatione et in oleo utimur

Alumen humidum mitte in testam vini et deinde spongia uncta oleo obstrue os teste et inclinans sine effundi et effluet solum aquam

Omne vinum sepius vertitur circa pleiadum occasum et circa solstitium estivale et circa sub cane estum et generaliter circa omnes annuales ventos et in estu et in gelu et in largis ymbribus vel propter violentum ventum vel durum tonitruum vel quando florescunt rose vel in violento fulgure

Ferrum preclusionibus dolii supponitum proficit contra tonitrua et fulgura Quidam vero lauri ramos superimponunt ut hiis repugnent passionibus 

Sales usti immissi in vinum id verti et ultra quam oportet bullire et spumam ampliorem fieri inhibent Amigdale dulces nigris vinis immisse et permanens id servant Uva passa ablatis granis et cum harena immissa in musto vel vino cocto pingue et permanens vinum facit Quidam etiam uvam siccam casu in vinea natam eligunt et ea singulariter utuntur Gipsum immissum in primordio quidem magis austerum vinum facit tempore vero procedente austeritatem evaporat utilitas autem gipsi multo tempore permanet et permanentia facit et verti non sinit vina Fenum Grecum sole ustum si teratur et cum vino misceatur vina que vertuntur a sua mala fece et in boni vini fecem immissa permanentia erunt Quidam autem tedas accendentes in mustum extingunt et non faciunt everti vinum Alii vero ferrum ingerentes crudum extingunt in vino Quidam autem cedri fructus ustos et gallas ustas immittentes vino permanens hoc faciunt Alii cinerem de sarmentis vinee combustis et semen feniculi terentes et in massam redigentes miscent cum vino Quidam autem vina que vertuntur in vasa recenti pice illinita transfundunt et in aliam domum transferunt Si enim a calore lesa sunt in refrigentia loca reducunt ea si autem ab humore et frigiditate in calida loca et sicca transferunt ea Alii vero semen lini vel lignum querci comburentes cinerem immittunt vino Alii lac et mel miscentes ut valde sint levia mittunt in musto Alii harenam fluminis miscentes cum vino veteri mittunt in vinum Argilla post bullitionem vini immissa expurgat hoc deorsum deferens secum turbulentum ad fecem magis autem si usta fuerit bene olens vinum facit et est dulcis Dulcorat enim argilla mustum et permanens id facit Oleum stillatum cum vino veteri infusum musta permanentiora et imbecilliora vina fortiora facit Elleborum nigrum et album paucum immissum expurgat vinum et permanens facit et tincto prodest Vinum coctum immixtum musto permanens id facit Cera in pice per unctionem immissa magis austerum vinum facit Frumenti farina permanentia vina facit Resina finus et maxime terbentina detinet vina Alumen scissum stiptica vina facit et acuentia vel acida sedat


Recipe aloes uncias 2 incensi uncias 2 amomi uncias 2 melliloti unias 4 spice nardi uncias 2 folii uncias 2 mirre unicas 2 Hec omnia in panno ligata in unoquoque dolio pone coclear unum et postea a panno dissolve et in vino pulverem dimitte et postea per tres dies radicem calami move Quidam autem aliam confectionem faciunt croci mittunt uncias 3 hic autem bonum colorem vino facit Incensi masculini cribrati uncias 3 hoc autem austerum facit folli manipulum unum bonum odorem dat vino Unumquodque horum tritum et cribratum miscens in unamquamque amphoram horum omnium coclearia 3 cum vinum non ultra bulliat sed subsistat In omni vino hoc proprie serva ut iam subsistentia ea speciebus condas Alii vero vina sic condunt Cardamoni yreos Illirice capsie spice nardi melliloti xilobalsami squinanti costi spice Celtice omnia hec equalia tere et vino immitte Quidam autem mustum usque ad tertiam partem coquentes miscent vino

Impossibile est verti vinum si perscribantur in vase vel in doliis hec divina verba Gustate et videte quoniam Christus suavis est dominus Bene facies si in pomo ita scribens in dolium pomum immiseris in quo est vinum

Immisso vino in dolio post quoddam tempus transvasandum est in aliud vas quiescibiliter et in priori vase reliquenda est ipsa fex et diligenter vas precludatur Deinde intuendum est multotiens odorantes ne aliqua transmutatio fiat circa fecem vel gignat conopes vel fungum album quod facit subter buttem vel ymagnia vel quidam talium Et existimandum est vinum esse corrumpendum si aliquid tale generatur Si nichil tale generatur credendum et vinum permanens esse Quidam autem calamum in rectum perforantes immittunt usque ad fundum super fecem et precludentes calami superioris foramen magno digito postea auferentes digitum per olfatum attrahunt interioris fecis odorem deinde exuggentes attrahunt fecis partem ad qualitatem vel secundum qualitatem fecis vinum futurum esse opinantur Quidam vero parum ipsius vini bullientes en infrigidantes gustant et quale inveniunt in gustu tale futurum esse reliquum vinum credunt Oportet autem ex medio vase gustum facere Alii vero ex tegmine vasorum signum accipiunt discoperto enim vase quod est in tegmine gustant

