 Quicumque consuevit audire dicentes de natura humana ulterius quam quantum ipsa ad medicinam pertinet huic quidem non est conveniens quod audiat hunc sermonem Non enim esse totum aerem hominem
 dico neque ignem neque aquam neque terram neque aliquid aliud Nam quod non manifestum est existens in homine sed volentibus hec dicere permitto Videntur autem michi non recte cognoscere qui huiusmodi dicunt Intentione quidem enim eadem omnes utuntur
 Dicunt autem non eadem sed intentionis quidem ratiocinationem eandem faciunt Dicunt enim quiddam quod est et hoc esse unum quiddam et omne secundum vero nomina non confitentur Dicunt autem ipsorum hic quidem asserens aerem esse hoc unum et omne alius
 autem ignem alius autem aquam alius vero terram Et affert unusquisque suo sermoni testimonia et argumenta que nichil sunt Quod quidem igitur eadem intentione omnes utuntur dicunt autem non eadem manifestum est quod cognoscunt ipsa Sciet autem utique aliquis
 hoc maxime adveniens ipsis contradicentibus Idem enim homines sibi invicem contradicunt eisdem audientibus contrarium Numquam tres consequenter idem homo accedit in eodem sermone Sed quandoque quidem iste optinet quandoque vero ille quandoque
 autem contingit lingua labens ad populum Et iustum est cognoscere recte dicentem prebere sermonem suum semper vincentem cum rebus siquidem ea que sunt cognoscit et recte asserit Sed michi quidem videntur huiusmodi homines deicere seipsos in nominibus
 ipsorum sermonum ab inscientia Mellissi autem sermonem dirigere
 De hiis quidem igitur sufficiunt michi ea que dicta sunt Medicorum vero aliqui dicunt quod homo quidem sanguis solum est aliqui vero horum aiunt coleram esse hominem quidam vero flegma rationem vero facientes
et isti omnes eandem? unum quiddam esse aiunt quod  unusquisque eorum nominare voluerit et hoc unum existens permutari secundum formam et potentiam coactum a calido et frigido et fieri dulce et amarum et album et nigrum et omnimodum Michi autem non videntur hec sic habere Plurimi quidem igitur talia  quedam et adhuc proxima horum asserunt Ego autem dico si unum esset homo numquam utique doleret Non enim est a quo doleat unum existens Si igitur et doleret necesse est et quod sanatur unum esse Nunc autem multa Multa enim sunt in corpore que quando ab  invicem preter naturam calefiunt et infrigidantur et desiccantur et humectantur egritudines generant Quare multe sunt quidem species egritudinum multa autem et medicatio ipsarum est Dignor autem ego dicentem sanguinem solum esse hominem et nichil aliud  ostendere ipsum non permutantem formam neque fieri omnimodum sed aut secundum tempus aliquod anni aut etatis hominis in quo sanguis existens videtur solum in homine Conveniens est enim aliquod tempus esse in quo videtur ipsum in eodem esse hec autem  dico et de eo qui dicit hominem flegma esse et de eo qui dicit coleram Ego quidem demonstrabo quecumque dixero secundum legem et secundum naturam si hec sunt similia et iuvene existente et sene et tempore frigido et calido existente et argumenta prebebo et  necessitates nuntiabo per quas singulum augetur et diminuitur in corpore
 Primum quidem igitur necesse est generationem fieri non ab uno Quomodo enim unum existens unum generabit nisi alicui misceatur Deinde nisi eiusdem generis sint que miscentur et eandem habeant potentiam non generant neque hec nobis conferunt Et iterum nisi  calidum frigido et siccum humido moderate se habeant ad invicem et equaliter sed alterum alteri multum preemineat et fortissimum infirmissimo generatio non utique fiet Quare quomodo conveniens est ab uno aliquid generari quod autem neque a pluribus generatur  nisi contingat bene se habentia complexione que est ad
invicem Necesse est igitur natura tali existente et aliorum et ea que est hominis hominem non esse unum sed unumquodque eorum que conferuntur in
 generationem habere aliquam potentiam in corpore secundum quam conveniunt Et iterum necesse est unumquodque eorum discedere in sui naturam finiente corpore hominis humidum ad humidum siccum ad siccum calidum ad calidum frigidum ad frigidum
 Talis autem et animalium natura est et aliorum omnium Sunt autem similiter omnia Consistit enim ipsorum natura ab ipsis predictis omnibus et finit secundum predicta In hoc unde consistit singulum huc et abcessit
 Corpus vero hominis habet in se sanguinem flegma coleram rubeam et nigram Et hec est natura corporis et propter hec dolet et sanum est Sanum quidem igitur est quando moderate se habent hec complexioni que est ad
 invicem et potentia et multitudine et maxime secundum quod mixta fuerint Dolet autem quando aliquid horum minus aut plus fuerit in corpore aut discedat et non mixtum fuerit omnibus Necesse est enim quando aliquid horum discedit et stat unde
 discessit in se non solum hec regio egrotat sed quomodo superfunditur superrepletum laborem et dolorem prebere Et enim quando aliquid horum extra corpus effluit plus superhabundante dolorem prebet evacuatio Si autem iterum intus facient evacuationem
 et transmutationem et expulsionem ab aliis necesse est duplicem laborem prebere secundum predicta unde discesserunt et quomodo superhabundant  Dixi autem utique quecumque dixero hominem asserere esse semper hec existentia secundum naturam Dico autem esse sanguinem et flegma et coleram rubeam et nigram Et horum quidem primum secundum
 legem nomina determinata dico et nulli eorum idem nomen esse deinde secundum naturam formas divisas
esse et neque flegma non assimilari sanguini neque sanguinem colere neque coleram flegmati Quomodo enim hec utique assimilantia erunt ad invicem Horum neque colores similes videntur neque manu tangenti  similia videntur esse neque frigida similiter sunt neque calida neque sicca neque humida Necesse est igitur ex quo in tantum differunt ad invicem secundum formam et potentiam ipsa non esse unum si quidem ignis et aqua non idem sunt Scies utique hiis quia hec omnia  non idem sunt sed unumquodque ipsorum habet naturam et virtutem propriam Si enim cuidam homini dederis farmacum quod flegma agat evomet tibi flegma Et si dederis farmacum colagogum evomet tibi
coleram Secundum hec autem et coleram nigram  purgabit si dederis farmacum quod coleram nigram agat Et si percusseris partem aliquam ipsius corporis ita quod vulnus fiat fluet illi sanguis Et hec omnia faciet tibi tota die et nocte et hyeme et estate quousque potens fuerit spiritum attrahere in se et iterum remittere  et non potens fuerit si in aliquo eorum que constiterunt privabitur Constiterunt hec predicta Quomodo enim non constiterunt Primum autem manifestum est quod homo habet in se hec omnia semper quousque vivit deinde facta sunt ex homine habente hec omnia postea  nutriuntur in homine habente hec omnia quecumque ego dico et demonstro
 Qui autem dicunt quod unum est homo videntur michi hac intentione uti Aspicientes eos qui bibunt farmaca et destruuntur in superflua purgatione hos quidem coleram vomentes alios vero flegma hoc singulum ipsorum cogitaverunt esse hominem quia cum  purgaretur viderunt ipsum mori Et dicentes sanguinem esse hominem eadem intentione utuntur Aspicientes homines iugulatos et sanguinem fluentem ex corpore hanc extimant esse animam in homine Et testimoniis hiis utuntur in suis rationibus Et primum quidem in  superfluis purgationibus nullus mortuus est solam coleram purgatus sed quando aliquis bibit farmacum
quod coleram agit primum quidem coleram vomit deinde flegma Postea autem in colera coacti vomunt
 coleram nigram finientes autem sanguinem vomunt purum Hec autem patiuntur et a farmacis agentibus flegma Primum quidem enim flegma vomunt deinde coleram rubeam postea nigram finientes autem sanguinem purum et in hoc moriuntur Farmacum enim
 cum ingreditur corpus primum quidem agit quodcumque eorum que sunt in corpore sibi secundum naturam maxime fuerit Deinde autem et alia attrahit et purgat quemadmodum vegetabilia et seminabilia quando in terram venerint attrahet unumquodque
 secundum naturam quod inest in terra Inest autem et acetosum et amarum et dulce et salsum et omnimodum Primum quidem igitur plurimum huius attraxit in se quodcumque utique maxime fuerit sibi secundum naturam deinde attrahit et alia Tale autem quid et
 farmaca faciunt in corpore Quecumque utique coleram agunt primum quidem immixtam purgaverunt coleram deinde mixtam Farmaca flegmatis primum quidem immixtum flegma agunt deinde mixtum Et interfectis sanguis fluit primum quidem calidissimus et valde  rubeus deinde fluit magis flegmaticus et colericus
 Augetur autem in homine flegma quidem in hyeme Hoc enim in hyeme maxime secundum naturam eorum que sunt in corpore frigidissimum est Argumenta autem horum quod flegma quidem frigidissimum: si
 volueris tangere flegma et coleram et sanguinem flegma invenies frigidissimum existere Et etiam viscosum est et violentia maxime ducitur post coleram nigram Quecumque autem violentia veniunt calidiora fiunt coacta a violentia Attamen vero et ad hec omnia
 frigidissimum est flegma Videtur a sui natura quod hyems replet corpus flegmate Scies utique hiis: homines spuunt et secreant flegmaticum hyeme et tumores albissimi fiunt maxime secundum hoc tempus et alie egritudines flegmatice Vere autem flegma  quidem est fortissimum in corpore et sanguis augetur et
frigora exeunt et aque superveniunt Sanguis autem secundum hec augetur ab ymbribus et a calidis diebus Et secundum naturam enim ipsorum hec sunt maxime anni humidum autem est et calidum Scies autem hiis:
	homines 	vere 	et 	estate 	occupantur 	maxime 	a	
dissenteriis et ex naribus sanguis fluit ipsis et calidissimi sunt et rubei Estate vero sanguis potens est adhuc et colera excitatur in corpore et distendit usque ad autumpnum In autumpno autem sanguis modicus fit Contrarius enim ipsius autumpnus naturaliter fit  Colera autem estate continet corpus et autumpno Cognosces autem hiis: homines sponte hoc tempore coleram vomunt et in acceptionibus medicinarum colere purgantur Manifestum autem et in febribus et in coloribus hominum Flegma autem estate infirmius est  ipsum seipso Contrarium enim est tempus nature ipsius siccum namque est et calidum Sanguis autem in autumpno fit minimus in homine Siccus enim est autumpnus et infrigidare utique incipit hominem Nigra autem colera autumpno multa est et fortissima Quando  autem hyems advenit colera infrigidata modica fit et flegma augetur iterum a multitudine eorundem et a longitudine noctium Habent igitur hec omnia semper corpus hominis a tempore autem circumimminente quandoque quidem plura fiunt ipsa seipsis quandoque  minora singula secundum partem et secundum naturam Quemadmodum annus totus participat omnibus et calidis et frigidis et siccis et humidis Neque enim utique manet illo tempore aliquid horum sine omnibus que sunt in hoc mundo sed si aliquid  deficeret omnia perirent Ab huius enim necessitate omnia constiterunt et nutriuntur ab invicem Ita autem et si quid ab homine deficiat ex hiis cognatis non utique posset vivere homo Dominatur enim in anno quandoque hyems maxime quandoque autem ver  quandoque vero estas quandoque autem autumpnus Sic autem et in homine quandoque quidem dominatur
flegma quandoque autem sanguis quandoque vero colera primo quidem rubea deinde nigra dicta
 Testimonium autem manifestius si voles eidem homini dare idem farmacum ter in anno vomet tibi hyeme quidem flegmatice vere autem humidissime estate autem colerice autumpno autem nigerrime
 Debent igitur hiis ita se habentibus quecumque quidem egritudinum hyeme augentur estate finire quecumque vero estate augentur hyeme finire quecumque ipsarum in peryodo dierum non
 permutantur Peryodum autem dierum iterum dicemus Quecumque autem vere superveniunt egritudines expectare convenit in autumpno permutationem esse egritudinis Quecumque vero autumpnales egritudines harum permutationem necesse vere esse Quod autem
 secundum hec tempora excedit morbus scire oportet quod annus ipse fit et medicum sic oportet curas facere ad egritudines ut singula harum dominatur in corpore secundum tempus quod est secundum naturam ipsius
    Maxime autem congruit scire et hec cum illis quod quecumque egritudines ex repletione fiunt has evacuatio sanat Quecumque vero egritudines ab evacuatione fiunt repletio sanat Quecumque ab otio egritudines generantur  labor sanat Universaliter autem scire oportet medicum







