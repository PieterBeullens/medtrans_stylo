  Si sperma ab utrisque permanserit in matrice mulieris primum quidem miscetur simul tamquam muliere non quiescente et colligitur et ingrossatur calefactum Deinde spiritum habet sicut existens in
 calido postea matrice spirante deinde quando repletur spiritu viam sibi ipsi extra facit et secundum medium spermatis spiritus exit Cum autem via fit extra spiritui calido existenti iterum alius frigidus inspirat a matrice Et hoc facit per totum tempus Calefit quidem enim
 sicut in calido existens frigidum autem habet a matrice spirante omnia autem quecumque calefiunt spiritum habent Spiritus autem frangit et facit sibi ipsi viam et tendit extra ipsum autem quod calefit attrahit ad se ipsum spiritum frigidum per fractionem a quo nutritur
 Hoc autem fit et in lignis et in frondibus et cibis et potibus quecumque vehementer calefiunt Intellectum autem prebebunt ligna cum aduruntur omnia enim ligna facient hoc maxime autem subviridia Emittunt
 secundum sectionem spiritum spiritus autem quando extra tendit revolvetur circa sectionem et hoc fieri videmus Manifesta igitur ratiocinatio est spiritus quod in ligno existens calidum attrahit alterum frigidum a quo nutritur et a se dimittit Si quidem enim non
 attraheret non utique revolveretur spiritus extra tendens omne enim calidum frigido nutritur temperato et quando calefit humidum quod in ligno existit spiritus factus tendit extra et ita exiens extra calidum quod est in ligno econtra attrahit alium frigidum a quo nutritur
 Faciunt autem hoc et frondes virides quando uruntur spiritum enim habent Deinde rumpit spiritus et viam facit et tendit extra revolvens se tendens autem sonum prebet secundum quod inspirationem prebet Et
legumina et frumentum et fructus calefacta spiritum  habent et extra venit ruptionem faciendo et si humidiora fuerint plus spiritum emittunt et ruptionem maiorem faciunt Et quid oportet prolongare sermonem Omnia enim quecumque calefiunt spiritum emittunt et alterum frigidum secundum hunc econtra  attrahunt quo nutriuntur
 Et huiusmodi necessitates inducte sunt a me quod sperma calefactum in matrice spiritum habet et emittit Simul autem et a matrice spirante spiritum habet et sperma Quando enim matrix frigidum attrahet ad se ab aere inflatur sperma Calidum autem est tamquam in  calido existens Et tunc utique spiritum habet et emittit Et sperma inflatum facit panniculum extenditur autem circa ipsum exterius continuus factus sicut viscosus tamquam in pane assato subtile in specie panniculi stat superficialiter Calefactus et inflatus panis elevatur  secundum quod inflatur sic panniculosum fit Spermati autem calefacto et inflato toti panniculus exterius circumfit iuxta medium autem spermatis spiritui transitus et intus et extra fit per panniculum Et hoc panniculo distat tenue et spermate in se parum est Hoc  autem aliud sperma rotundum est in panniculo
 At vero sex diebus manens in matrice sperma et extra cadens ego vidi et quale michi videbatur in mente tunc ab illis reliqua argumenta feci Qualiter autem vidi sperma sex dierum existens ego narrabo Mulieris propria famula erat pretiosa ad viros iens quam non  oportebat concipere in utero qualiter non esset inhonorata Audiebat autem cantatrix qualia mulieres dicunt ad invicem Cum mulier debet concipere in utero non egreditur sperma sed interius manet  Hec audiens intendebat et observabat semper et postea ut sensit non exire semen et dixit domine et verbum venit usque ad me Et ego audiens precepi
ipsam salire ad terram Et septies utique saliit et
 sperma defluxit in terram et sonus factus est Illa videns aspiciebat et admirata est
 Quale autem erat ego dicam ut si quis ovi crudi exteriorem corticem circumauferat et in interiori panniculo interius humidum appareat modus quidem fuit talis sufficienter ut dicere Erat autem rubeum et
 rotundum In panniculo autem videbantur existere fila alba et grossa cum grosso sanguine et rubeo Et circa panniculum exterius vestigia In medio autem panniculi distabat subtile quod michi videbatur esse umbilicus Illo autem spiritum et interius et exterius facere
 primum Et panniculus ex illo tendebatur totus continens sperma Tale autem ego vidi sextum diem existens sperma
 Dicam autem et aliam cognitionem in hoc posterius apparentem cuilibet volenti scire de hoc Et argumentum omni meo sermoni quod est verus ut dicat homo de huiusmodi re Et hec quidem ad hoc dicta sunt
 a me quod autem sperma in panniculo est et spiritum habet et interius et exterius
 Et augetur a sanguine matricis descendente ad matrices Menstrua autem non egrediuntur quando mulier concipit ad se si debet puer sanus esse si non est quibus supersignificat secundum primum mensem
 quantum modicum Sed descendens sanguis a toto corpore mulieris circulariter stat circa panniculum exterius Simul autem spiritu attracto interius sanguine per panniculum secundum perforatum et distans coagulatur et auget quod debet fieri animal  Quando autem tempus fiet rursus alii panniculi equaliter primi panniculi subtiles circumtenduntur multi tali modo quo et primus panniculus factus est Tensi autem sunt et isti ex umbilico et ad invicem
 ligamenta habent Quando utique hoc fit descendente sanguine a matrice et coagulato caro fit secundum
medium autem carnis umbilicus distat per quem spirat et augmentum habet
  Mulier autem quando in utero habet a menstruis non descendentibus propter hoc non dolet quia sanguis non perturbatur et affluenter descendens quolibet mense Sed tendit quiete paulatim sine dolore cotidie ad matrices Et in matricibus existens augetur Cotidie  autem huiusmodi causa tendit sed non semel secundum mensem quoniam in matricibus sperma existens attrahit a corpore semper quomodo utique et potentie habet Sic et spiritus et primum quidem parvus spiritus fit et sanguis modicus tendit a matrice quando autem  spiritus in plus fit magis attrahit sanguinem et in plus descendit sanguis ad matrices
Non habentibus autem in utero quando menstrua non egrediuntur propterea dolor fit Primum quidem perturbatur sanguis in corpore secundum quemlibet mensem a necessitate huiusmodi quia mensis a mense differt multum et secundum frigiditatem et caliditatem  et hoc sentit mulieris corpus Humidius enim est quam viri et perturbato sanguine et replente venas discedit ab ipso et qualiter hoc in principio nature fuit
Quare si quidem evacuatur a sanguine mulier concipit in utero Si autem repleta fuerit non Vacuis enim matricibus et venis factis a sanguine concipiunt ad se mulieres pueros post menstruorum siquidem purgationem mulieres maxime concipiunt in utero  causa autem quod dicitur
Quando autem perturbatur sanguis et segregatus tendit extra sed ad matrices matrices autem non remittuntur Calefacte autem a sanguine diuturno matrices prestant alteri corpori caliditatem Est autem quandoque et tradunt de sanguine in venas corporis ubi  et vene replete dolent et tumorem prebent Est autem
quandoque et periculum ex hoc purgari Est autem quandoque et ad vesicam preconsistunt et comprimunt et claudunt vesicam et stranguiriam prebent Est autem
 quandoque et replete sanguine existentes matrices declinant aut ad ysciam aut ad lumbos et dolorem prebent
 Est autem quando diuturnus fuerit sanguis quinque mensibus aut sex in matricibus putrefactis putredo fit et in quibusdam autem secundum testiculum egreditur Est autem quibus iuxta femur sicut apostema fit exinde
 sanies facta egressa est Et alia multa huiusmodi mulieribus fiunt cum non purgantur menstrua Sed non oportet dicere hec hic Dictum enim est in muliebribus egritudinibus sed unde dimisi sermonem complebo
Quando autem fit caro tunc panniculi aucto eo quod est in matricibus augentur et ipsi et cavantur et maxime exteriores et sanguis qui est a matrice descendens quodcumque caro spirans attraxerit et
 augmentum fit Et si utile non fuerit in concavitates panniculorum segregatur Et quando cavantur et sanguinem recipiunt tunc autem nominatur regio Hec autem a me in hoc dicta sunt
 Caro autem aucta a spiritu articulatur et venit in ipsa singulum simile ut simile et densum ad densum et rarum ad rarum et humidum ad humidum Et unumquodque venit in propriam regionem secundum
 cognatum a quibus et factum est quecumque a densis densa sunt et quecumque ab humidis humida et alia secundum eandem rationem fiunt in augmentis
    Et ossa indurescunt a caliditate coagulata et iam ramificantur ut arbor et articulantur melius interiora corporis et exteriora et caput fit distans a spatulis et brachia et cubiti a lateribus et crura distant ab invicem  et nervi involvunter circa naturas articulorum et ipsum
habet os et nasus et aures elevantur in carne et perforantur et oculi replentur humido puro et testiculus manifestus fit qualis est Et viscera articulantur
Et iam ex superioribus spirationem facit ore et naso et venter inflatur et intestina inflata secundum superiora accipiunt spiritum qui est per umbilicum et
obturatur et ad intestinum via fit a ventre et ab intestinis
extra Singula autem horum articulantur a spiritu  inflata quidem distant omnia secundum cognationem
Et enim si volueris fistulam ligare ad vesicam et per fistulam immittere in vesicam terram et arenam et plumbi frustula subtilia et aquam infundens inflare per fistulam primum quidem illa miscentur aqua deinde tempore inflata veniet plumbum ad plumbum et arena  ad arenam et terra ad terram Et si quis ipsa desiccare dimittet et circumfranget vesicam videbit et inveniet ipsorum simile sicut ad simile adveniens Ita autem et sperma et caro articulantur et venit unumquodque in eodem simile sicut simile Hec autem ad hoc dicta sunt  a me
  Et factus est utique puer et ad hoc accedit femina quidem in xlii diebus ad longissimum sicut enim in plus accidit in hoc tempore aut paulo plus aut paulo minus hec articulari
Et enim purgatio fit mulieribus post partum ut in plus Accidit autem in puella quidem in diebus xlii ita diuturnissima et finalis periculum utique erit et si in xxv diebus purgaretur In masculo autem mundificatio fit diebus xxx ita diuturnissima et finalis periculum  utique esset et si in xx diebus purgaretur Postremo autem tempore minima egreditur purgatio in iuvenibus autem paucis diebus purgantur in vetustioribus autem pluribus
Maxime autem dolent mulieres in partu et in purgatione partus primo parientes et minora parientes
magis dolent Purgationes autem mulieribus ex partu huius causa fiunt quia in priori tempore usque ad xlii
 dies in puella in puero autem usque ad xxx dies minimus sanguis descendit in augmentum puero hoc autem ab huius plus quousque pariatur Oportet utique purgationem retribui in purgatione partus et exire foras secundum rationem dierum
 Principium autem fit huiusmodi mulieribus in dolore perturbatur sanguis mulieris et calefit totus a motu pueri forti existente Perturbatur autem primum quidem venit extra Post puerum autem veniet putredo grossa
  sanguinea et meatus egressus factus est huius sicut aque in mensa Deinde post illud secundum singulos dies egreditur purgatio usque ad dictum tempus secundum multitudinem Atheniensis cotile id est pugilli aut tota aut et media primum aut paulo plus aut  paulo minus secundum rationem huius quousque finiat
 Egreditur autem sanguis ut ab occisa victima si sana fuerit mulier et debet sana esse et cito coagulatur si autem mulier non fuerit sana neque debet sana esse egreditur purgatio minor et secundum speciem pravior
 et non cito coagulabilis Ita autem hoc habet si qua mulier in utero habens egritudinem non existentem cognatam purgationi partus destruitur nisi purgetur in anterioribus diebus in utero habens mox sana existens mox intus manserit autem ipsi purgatio sive a
 medicinis sive et spontanea subito secundum rationem dierum egredietur quibus non egreditur in semel Si autem non purgata fuerit mulier purgatione partus egritudo ipsi magna erit et periclitabitur mori nisi curam habuerit in brevi et aliqua ipsi deorsum agat  purgationem
 Hec autem induxi sic propterea qualiter enuntiem quod puerorum fit segregatio membrorum longissima
in puella quidem in xlii diebus in puero vero in xxx diebus diuturna
Debeo autem secundum nunc nominare causa explanationis Dico enim retribui quod in matricibus existenti spermati minimus sanguis venit a muliere ad matrices habente femineum sperma in xlii diebus In hiis autem diebus articulantur membra infantium Ab  hoc autem tempore in plus venit sanguis in puero secundum rationem xxx dierum Sic autem habet aliud argumentum hoc quod hec vera sunt Primis autem diebus quando sperma in matrices cadit minimus sanguis venit a muliere ad matrices deinde in plus Si  enim coadunatus et multus veniret non utique sperma posset spiritum habere sed suffocaretur utique a sanguine veniente multo Retribuitur autem in
purgatione econtrario egreditur autem purgatio partus in primis diebus plurima deinde in minus quousque  finiatur
Multe utique mulieres corrumpunt puerum paulo ante xxx dierum et inarticulatus apparuit Quecumque vero posterius aut simul xxx diebus articulata apparebant existentia et in puella secundum rationem xlii dierum quando corrumpetur videtur articulatio membrorum  sive prius corrumpatur puer sive posterius sic videtur et ratione et necessitate articulatio existens in puella quidem in xlii diebus in puero in xxx testantur enim aborsus infantium et mundificationes partus
Causa autem est quia femina coagulatur posterius et articulatur quia sperma infirmius et humidius mulieris quam viri et necesse est secundum hanc rationem posterius feminam coagulari quam masculus et mundificatio diuturnior huius causa in femina fit quam  in masculo Redibo autem iterum retro unde discessi
  Quando autem articulatur infans secundum formas membrorum ipso aucto ossa duriora fiunt et
cavantur Et hec a spiritu fiunt concava autem existentia attrahunt ad se a carnibus sanguinis
 pinguissimum Et tempore ramificantur iterum extrema ossium sicut arboris extrema postremo ramificantur ita et pueri distant ad invicem digiti manuum et pedum
In extremis autem ungues oriuntur finiunt autem vene hominis omnes in digitos manuum et pedum et grossissime quidem sunt vene que sunt in corpore et in capite deinde autem in cruribus et brachiis et cubitis in
	pedibus autem et manibus subtilissime et densissime et plurime vene sunt et nervi subtilissimi et densissimi et plurimi digitis autem manuum et pedum et hii maxime
sunt
Ex digitis autem sicut habentibus densa ossa parva et venas et nervos ita ungues oriuntur ex ipsis subtiles et densi et accipiunt extrema venarum quod non amplius augeantur ipse neque emineat alia altera quare non est
 mirandum quod ungues extremo corporis densissimi sunt ex densissimis enim sunt
  Simul autem et unguibus et capilli in capite radicantur habent autem se sic que sunt de natura capillorum oriuntur enim maximi et plurimi ubi corporis cutis rarissima est et ubi capilli moderatam
 humiditatem in nutrimentum habent et ubi cutis posterius rara fit et ubi pili posterius oriuntur in mento et pectine et sicubi
 Simul enim spermate facto caro rara fit et cutis et vene aperiuntur magis quam in priori tempore puero existenti subtilibus venis existentibus non descendit per ipsas sperma et de menstruis puellis eadem ratio
 simul autem via fit et menstrualibus et spermati virginibus et capillatur pecten pueri et puelle rara facta cute Et simul crinis humiditatem mensuratam in nutrimentum habet et non minorem
 Ita autem et in barba viri habet rara enim fit cutis tendente in ipsam humiditate a capite simul quidem enim et in coitu pariter autem et in medio tempore
crinis mensuratam habet humiditatem in nutrimentum tunc maxime quando tempus fit humido descendenti a 1capite in coitu et discedendo a pectore ad barbam
 Signum autem quia in rarissimis cutis oriuntur pili si quis voluerit adurere cutim et crustam solum facere et sanare densa facta cutis in cicatrice pilos non producet  Quicumque autem eunuchi pueri existentes fiunt propterea neque pilos habent in pectine neque in mento lenes fiunt toti quia via non facta spermati non rarificat cutim in toto corio secatur autem via spermatis sicut michi dictum est paulo ante Et mulieres autem lenes  fiunt secundum mentum et corpus quia in coitu ipsarum humidum non similiter iectigatum sicut id quod est viri cutim non facit raram
Quicumque autem calvi fiunt isti autem flegmatici sunt et in capite ipsorum simul est coitu iectigatum et calefactum flegma cadens in cutim urit capillorum radicem et effluunt capilli Eunuchi propter hoc non fiunt calvi quia ipsorum non fit motus vehemens neque  calefactum flegma in coitu urit capillorum radices
Cani autem propter hoc fiunt quia in multo tempore discedente humido in homine sequestratur albissimum et cadit ad cutim et crinis albiorem humiditatem habens quam in priori tempore albior fit et cutis ubi cani sunt albior altera fit Et quicumque ex genitura  canitiem quandam habent in capite illis cutis ubi canities est albior alia est illic enim albissimum humidum est Habet autem et hoc sic ubi utique caro humiditatem attrahit sive albam sive rubeam sive nigram tales secundum colorem et pili fiunt Hec  autem dicta sunt a me ad hoc Veniam autem ad residuum sermonis
  Quando utique extrema corporis pueri ramificantur extra et ungues et capilli radicabuntur tunc utique et moventur et tempus ad hoc fit masculo
quidem tres menses femine vero quatuor sic enim in
 plurimum accidit est autem et quosdam puerorum ante hoc tempus moveri Movetur autem ante masculus quia est fortior femina et ante coagulatur masculus a grossiori enim et fortiori spermate fit masculus femina
Quando autem movebitur embrion tunc utique et lac supersignificat matri mamille enim elevantur et papille tumescunt lac vero non egreditur et feminis densarum carnium posterius lac supersignificat et venit rararum  autem carnium ante
Propter hanc necessitatem fit lac quando matrices tumorose fuerint a puero comprimunt ventrem mulieris huius autem quando repleta repressio fit resilit pinguissimum a cibis et potibus extra ad omentum et
 carnem Sicut si quis corium inungat oleo multo et permittat imbibere et postquam imbiberit reprimat corium represso corio resilit extra oleum ita utique et ventre habente in ipsa pingue a cibis et potibus represso a matricibus resilit pingue ad omentum et carnem Et si
 fuerit mulier rare carnis citius sentit saltum si vero non posterius Et bestie in utero habentes si quid non egrotaverint ab eodem cibo et potu pinguiora fiunt propterea Similiter autem et femina
A pingui calefacto et albo existente quod dulcoratum a caliditate que est a matricibus repressum venit ad mamillas et ad matrices parum venit per easdem venas procedunt enim vene ad mamillas et matrices hee et alie
 similes Et quando accedit ad matrices lac puer ab ipso augetur parum mamille vero recipientes lac elevantur replete Et quando parit principio motus facto tendit lac ad has mamillas si lactaverit
Habet enim sic Lactantibus mamillis ampliores fiunt vene secundum mamillas ampliores autem facte a ventre attrahentes pingue tradunt mamillis Et enim si vir coierit multum ampliores fiunt vene et magis ducunt
		coitum
  Habet autem et hoc sic nutrimentum et augmentum puerorum fit quando in matricibus vadunt que sunt a matre et quomodo mater habet sana et infirma ita et puer habet Quemadmodum et que in terra vegetabilia nutriuntur a terra et qualiter utique 
terra se habet ita et vegetabilia se habent et que in terra? semen enim quando deponitur in terram humiditate repletur a terra habet enim in se ipsa terra humiditatem omnimodam quod nutrit vegetabilia
Humiditate autem repletum semen inflatur et tumescit et cogitur ab humiditate converti virtus que est levissima in spermate Conversa autem virtus a fronde et humiditate facta frondes rumpit sperma et oriuntur primo exterius frondes Orientia autem quando  non amplius possunt nutriri frondes ab humiditate que est in spermate rumpuntur in inferius sperma et frondes et coactum a frondibus transmittitur a potentia in deorsum aut in ipso derelinquitur propter gravitatem et
	fiunt radices ex frondibus tense	
Quando autem deorsum firmiter radicatum fuerit vegetabile et nutrimentum a terra faciet tunc utique evanuit omne et consumptum est in vegetatum preter corticem quia solidissimus est iterum autem cortex putrefactus in terra immanifestus fit tempore utique et  ramificantur quedam frondium Ex spermate igitur sicut ab humido factum tamen molle existens et aquosum et in augmentum motum et in deorsum et sursum non potest fructum emittere non enim est ipsi virtus fortis
et pinguis ex qua semen convertetur   Quando autem firmabitur magis et radicabitur vegetabile a tempore tunc utique et venas habet amplas et in sursum et deorsum et tunc utique ex terra attrahitur non amplius aquosum sed grossius et pinguius et plus ut calefactum a sole ebullit ad extrema  et fit fructus secundum cognatum ex quo et factum est
 Et multus ex modico propter hoc fit quia attrahit unumquodque vegetabilium ex terra potentiam magis

quam ex quo factum est et extra vivit non secundum unum sed secundum multa quando autem fructus
 egreditur nutritur a vegetabili attrahens enim vegetabile a terra fructui tradit sol autem maturat et solidat fructum attrahens ab ipso aquosum ad se Et hec dicta sunt a me de vegetabilibus a terra et aqua ex seminibus

  Que autem plantantur ex arboribus plante fiunt hoc modo Vulnus habet ramus in infimo versus terram secundum quod ab arbore ruptum est unde et radices emittuntur Hoc modo transmittuntur quando planta
 que in terra humiditatem sumit a terra inflatur et spiritum habet que autem super terram nondum spiritus autem et humiditas convertuntur ad inferius plante virtutem quecumque erat gravissima rumpit in deorsum et fiunt ex ipso radices molles
 Quando autem in inferius accipiatur tunc attrahit a radice humiditatem et tradit existenti super terram et tunc rursum superius inflatur et spiritum habet et quanta virtus in planta levis est conversa frondes facta
 germinat et in superius augmentum facit et ad inferius Ita in contrarium accidit utique eorum que fiunt ex semine et de plantarum de germine
 Primum enim ex semine frondes oriuntur deinde radices ad inferius emittuntur arbor autem radicatur prius deinde frondescit Propter hoc quia in semine quidem ipso humiditatis multitudo inest et in terra
 omni existenti nutrimentum inest primo sufficiens frondi unde frons nutriatur quousque radicetur in ramo autem non fit non enim fit ex alio unde frons primum nutrimentum habet sed ipse ramus est sicut et arbor se habet et hec super terra est multa quare non poterit
super terra repleri humiditate nisi ex inferiori magna virtus quedam veniens extra det quod superius est humiditatis Et primo quod plantatur necesse est in se ipso nutrimentum facere a terra radicibus deinde sic a

terra attrahens sursum retribuere et frondes movere in
	germen et augmentum	
  Quando autem augetur planta ramificatur ab huiusmodi necessitate quam dicam Quando plus humiditatis ipsi advenit ex terra attracte a multitudine rumpit secundum quod plurima erit et sic ramificatur planta Augetur autem et in latitudinem et in superius et  in inferius propter hoc quod inferius terre yeme quidem calidum est estate vero frigidum Hoc autem propter hoc est quia terra humida est yeme ab aqua que descendit de celo et reprimitur in se sicut graviori existente humiditate densior autem ab hac et non habet  aliquam respirationem
Non enim amplius inest magnum rarum et propter hoc inferius terre yeme calidum est Et enim fimus collectus quidem calidior est secundum quod rarus existit et aliter humida autem repressa a se ipsis calefiunt et in veloci valde a caliditate combusta  putrefiunt non enim transit respiratio per ipsa tamquam densa existentia si autem sicca fuerint et rare posita multo minus calefiunt et non putrefiunt
Sic autem et frumenta et ordea humida existentia et infusa calidiora sunt quam sicca fuerint et rare posita et indumenta colligata et compressa fortiter involuta uruntur a se ipsis sicut ego iam vidi tamquam ab igne
Et alia si quis voluerit extimare omnia quecumque  reprimuntur a se ipsis calidiora inveniet quam rare posita non enim habet respirare frigidum a ventis
Ita autem et terre inferius repleta existente et ipsa a se ipsa repressa tamquam gravi et densa existente ab humiditate calidum est yeme non enim est ipsius exalatio aliqua calidi sed quando ceciderit ex celo aqua in ipsam quando respirat in terra ab ipso non transit  ante tamquam terra existente densa sed spiritus retro ad aquam venit

 Et propter hoc fontes calidiores sunt yeme et maiores quam estate quia respirante spiritu retro venit ad aquam tamquam terra densiori existente et non transit per ipsam spiritus Et aqua multa existens in quantum si
 contingat hec autem rumpit discedens et viam sibi ipsi facit ampliorem quam si modicum fuerit aqua enim in terra non stat sed semper tendit in declivium si autem transiret yeme ab aqua spiritus terra per se minor aqua procederet ex ipsa et fontes non essent utique yeme
 magni Hec omnia dicta sunt a me quia terre inferius calidius videtur existens yeme quam estate
 Nunc autem volo dicere quia estate inferius terre frigidius videtur existens quam yeme estate enim rara est terra et levis tamquam sole attrahente ad se ab ipsa humiditate habet autem terra aquam in se plus aut
		minus
 Spiritus autem sunt nobis omnes ex aqua huius autem simile est quia ita se habet ab omnibus enim fluminibus et nubibus spiritus procedunt cotidie nubes autem sunt aqua continua in aere Et tunc utique terra
 rara est et levis estate et aquam in ipsa habens et aqua fluit ad declivia descendente autem aqua semper expirat exinde alius spiritus ex alio qui autem exalat per terram venit levi et rara existente et frigus terre facit et ipsa aqua simul infrigidatur
 Habet autem sic quemadmodum si quis in utre aquam existentem represserit fortiter et exalationem aque fecerit impunctura aut magna aut parva acus et utrem pendens sublevet nullus spiritus per perforatum
 procedet sed aqua non enim habet amplitudinem qua expiret aqua sic autem habet yeme de aqua in terra  Si autem aque in utre amplitudinem feceris et pendens sublevabis utrem spiritus procedet per perforatum amplitudo enim est spiritui ab aqua mota exire per utrem et per perforatum spiritus propter hoc
procedit Sic autem habent se aque estate in terra amplitudo enim est ipsi tamquam terra rara existente et

sole attrahente ab ipsa humiditate ad se et transit spiritus tamquam frigidus existens ab aqua per ipsam raram existentem et levem propter hoc inferius ipsius existens frigidus estate et aqua magis spiritu qui est in  terra frigido existente et ipsa dimittit sibi ipsi spiritum et ad terram
 Et pariter que hauritur in puteo semper movet spiritum tamquam flabellum et ipsum facit frigus prebere aque quod autem non hauritur aque estate sed est stans densum existens non similiter recipit spiritum ad se a terra neque in terram a se tradit et pariter a sole  et aere non disperso in puteo sed stabili existente calefit primo superficiale ipsius deinde alterum ab altero ad inferius tradit caliditatem et propter hoc aqua que non hauritur estate calidior est ea que hauritur Fontes autem profundi aquarum estate valde sunt frigidi   Et hausta aqua yeme a terra calida existente confestim enim calida est quando autem tempus fit frigida est ab aere frigido existente exarescit enim a vento et spiritus per ipsam transit quemadmodum et aqua que hauritur estate quando hauritur frigida  confestim fit calida propter hoc quia terra rara existente et spiritu existente in ipsa infrigidatur quando autem hauritur tempus fiat stabilis fit calefit enim ab aere calido existente quemadmodum et aqua que non hauritur in puteo estate et propter hoc calida fit Hec  quidem ad hoc dicta sunt a me
  Resumam iterum quia estate inferius terre frigidius est yeme autem calidum superius autem terre contrarium huius et oportet arbori duo non calida fieri neque duo frigida simul si debet sana esse sed si ex superiori advenit calidum ex inferiori oportet frigidum  advenire sibi
 Radices autem quando attraxerint arbori retribuunt et arbor radicibus Et fit ita conservatio et frigidi et calidi tamquam et homini intrantibus in ventrem cibis

quecumque digesta calefaciunt oportet infrigidare tradendo a loco et arbori ita ex inferiori oportet retribuere ad superiora et econverso Et augetur arbor et superius et inferius propter hoc quia nutrimentum est et ex inferiori et superiori
 Et quousque molle fuerit vehementer non fructificat non enim est ipsi pinguis virtus neque grossa que in fructum confert qualis est quando autem tempus fit tunc utique in ipsa vene ample facte faciunt in ipsa ex
 terra pinguem et grossum fluxum sol autem diffundens ipsum facit extra vivere sicut levem existentem in extremitatibus et fructificare et subtilem quidem humiditatem a fructu aufert grossam autem maturans sol et calefaciens dulcorat Arborum vero que
 non fructificant non habent pinguedinem in se ipsis quantam in fructum tradant extra Omnis autem arbor quando a tempore firmabitur et sumat ex inferioribus utique a radicibus certe cessat augeri
Quibuscumque autem ad arbores ab aliis arboribus oculi insiti sunt et arbores facti in arboribus vivunt et fructificant et fructum non similem quibus insite sunt tali modo hoc fit Accidit oculo primum quidem
 germinare alimentum enim habuit primum quidem ab arbore a qua decisus est deinde in qua situs est quando autem germinabit ita transmittit in arborem radices ab ipsa subtiles
Et primum augetur ab humiditate que est in arbore in qua situs est deinde tempore facto mittit radices in terram propterea quod in qua situs est et elevatur a terra attrahens humiditatem et nutrimentum ipsi exinde
 est quare non est admirandum insitas arbores alterius fructus esse vivunt enim a terra Hec autem dicta sunt a me de arboribus et fructibus propter hoc quia non est possibile michi sermonem semiperfectum derelinquere
     Redibo autem iterum retro cuius sermonis causa hec de hiis dicta sunt Dico enim vegetabilia in terra omnia vivere ab humiditate terre et qualiter terra se habet humiditate que est in ipsa ita et vegetabilia  habere ita et puer vivit a matre in matricibus et

quomodo mater sana se habet ita et puer habet Si quis autem voluerit intelligere ea que dicta sunt de hiis ex principio ad finem inveniet naturam omnem similem existere vegetabilium ex terra et humanam Et hec a me
	ad hoc dicta sunt	
  Puer autem in matricibus existens manus habet apud mentum et caput prope pedes et non est vere iudicare neque videbis in matricibus puerum utrum caput superius habet aut inferius ex umbilico distensi
	sunt panniculi propositi sibi	
  Nunc autem dico cognitionem quam dixi enuntiare paulo ante sicut possibile est humane menti manifestam existentem cuilibet volenti scire de hoc quia sperma in panniculo est et secundum medium ipsius umbilicus est exinde primum spirationem 
attrahit ad se et transit extra et ex umbilico panniculi sunt et aliam naturam pueri sic se habentem quam dixi invenies totam usque ad finem qualiter a me in sermonibus non sit assertum si voluerit enim aliquis
	testibus quibus debeo dicere uti	
 Si quis enim voluerit ova xx aut plura qualiter excorticentur supponere gallis vel gallinis sive duobus aut pluribus et incipiens singula die a secunda usque ad ultimam secundum quod deficiet ovum auferat frangendo intendens inveniet omnia  habentia  secundum meam rationem ut congruit avis naturam comparare nature hominis Quod enim panniculi sunt ex umbilico distensi et alia quecumque dicta sunt de puero ita se habere in ovo aviculari invenies ex principio usque ad finem et etiam gsi quis nondum 2
scivit admirabitur in ovo avis existere umbilicum Hec autem sic se habent et hec a me dicta sunt
  Quando autem mulieri partus advenit accidit tunc puero moto et calcitranti manibus et pedibus rumpere aliquem interiorum panniculorum rupto autem uno alii

utique infirmiorem fortitudinem habent et rumpuntur primum quidem illius contigui deinde postremus Quando autem franguntur panniculi tunc solvitur a ligamento embrion et tendit extra iectigatum Venientibus enim panniculis ab anterius et hiis apertis matrices non habent amplius potentiam puerum
 retinere simul capiuntur enim et panniculi matricum quando puer circumvolvitur non multa potentia Quando autem egreditur puer cogitur et dilatat matrices in exitu tamquam molles existentes
Egreditur autem ad caput si secundum naturam exierit graviora enim sunt ipsi superiora ex umbilico librata Existens in matricibus incontinens magis fit ex panniculis secundum ruptionem simul decimo mense
 quando partus matri advenit Si autem violentam passionem passus fuerit puer et ante hoc tempus ruptis panniculis egreditur et si nutrimentum prius finiat a matre puero et sic prius partus matri advenit velocius autem x mensibus egreditur
Sed quecumque opinati sunt puerum habere tempus plus x mensibus iam enim hoc multotiens audivi ille extraxerunt hoc modo quo debeo dicere quando matrices spiritum acceperunt in se ipsas a ventre
 ventositatem prebente et inflabuntur fit enim hoc putant utique mulieres ad se habere tunc et si menstrua non exeuntia convertantur in matricibus et fuerint diuturniora semper defluunt in matrices Est quidem quando a ventositate que est a ventre est autem quando
 et calefacta sed etiam tunc in utero putant habere mulieres tamquam menstruis non egredientibus et matricibus inflatis
Deinde est quando menstrua rumpuntur spontanea aut aliis superdescendentibus ad matrices et ducentibus deorsum priora et ventositas egressa est et multis utique confestim post menstruorum purgationem
	matrices aperte sunt et ad testiculum converse sunt et coeuntes tunc viris mulieres conceperunt ad se eodem

die aut simul paucis diebus Putant autem mulieres inexperte harum rationum et causarum illo tempore in ventre habere tunc quando menstrua non egrediebantur
	ab ipsis et matrices inflate erant	
Quod autem non est diuturnius x mensibus in utero habere ego dicam Nutrimentum et augmentum quod est a matre descendens non amplius sufficiens puero est quando x menses advenerint et embrion augeatur attrahit enim a sanguine ad se dulcissimum pariter  autem et a lacte augetur parum quando autem ipsi rariora hec fiunt et grossior existens puer petens plus non existente nutrimento calcitrat et panniculos rumpit
Et mulierum primo parientes hoc patiuntur magis deficit enim pueris nutrimentum ad sufficendum usque ad x menses prius Deficit autem hiis propter hoc mulierum sunt autem hec que purgantur a menstruis plurimis alie vero paucioribus hoc autem semper fit et  in natura et in genere matricum est Que autem menstrua modica transmittunt hee nutrimentum rarius prebent pueris in ultimo temporis quando utique grossiori nutrimento indigent faciunt calcitrare et ante x menses egredi parum enim ab ipsis egreditur sanguis  Sicut autem in plus accidit et sine lacte magis esse has mulieres que modica menstrua mittunt durioris enim carnis et dense carnis sunt
Hac autem ratione quia deficiente nutrimento egreditur embrion nisi aliqua passio violenta accidat testimonium autem est Avis fit ex vitello ovi hoc modo accubante matre calefit ovum et quod existit in ovo a matre movetur calefactum autem quod existit in  ovo spiritum habet et attrahit alium frigidum ab aere per ovum ovum enim rarum est ita tamquam aptum spiritum attractum sufficientem ire existenti interius Et augetur avis in ovo et articulatur hoc modo et simili quo
et puer sicut et prius dictum est a me   Fit autem ex vitello ovi nutrimentum autem et augmentum est ab albo quod est in ovo et hoc utique omnibus manifestum factum est quicumque intellectum

intendunt Quando autem deficit nutrimentum avicule ex ovo non habens sufficiens a quo vivat movetur fortiter in ovo appetens nutrimentum plus et panniculi circumfranguntur et quando mater sentit aviculam moveri fortiter rumpens extrahit et hec accidunt fieri in xx diebus Et manifestum est quod ita se habet
 quando enim scalpit avis in cortice ovi nichil est humidum quod sit dignum sermone consumptum enim est in aviculam
Ita autem et puer quando augetur non amplius potest mater prebere nutrimentum sufficiens appetens igitur plus nutrimentum presente embrion calcitrans frangit panniculos et solutum a ligamento tendit pariter foras
 hec fiunt in x mensibus ad longissimum Et secundum hanc rationem et bestiis et feris partus advenit in tempore quo singulum parit ad longius unicuique enim animalium necesse est tempus esse in quo nutrimentum rarius est embrioni et deficiet et partus adest et que
 quidem habent nutrimentum minus embrionibus citius pariunt que vero plus posterius Et hec quidem ad hoc dicta sunt a me
Puer autem quando circumfranguntur panniculi si quidem utique obtinet exitus ad caput facile parit mulier si autem secundum latus aut in pedes
egredietur fit enim hoc si ita egressus accidat factus aut
 ab amplitudine matricum et si mater in dolore non quiescat primum et si ita egredietur difficulter pariet mulier multe utique aut ipse destructe sunt aut pueri aut simul
Parientes autem mulieres maxime dolent que primo pariunt propter inexperientiam dolorum et maxime dolent quidem lumbos et anchas dolent autem et totum corpus distant enim ipsarum anche que autem sunt
 maxime experte partus minus dolent primo parientibus que vero multotiens minus dolent Si ad caput ierit embrion caput primo extra egreditur deinde alia membra consequentia postremo autem umbilicus ex umbilico autem regio tensa est

 Post hec autem putredo venit sanguinea a capite et alio corpore segregata a coactione et labore et caliditate et fecit viam purgationi partus post exitum putridi mundificatio fit secundum tempus prius dictum
Et mamille et alia membra mulierum quecumque  humidiora sunt rumpuntur minus quidem in primo partu deinde tamquam pluribus corrumpuntur partibus adhuc magis rumpuntur evacuatis venis a mundificatione partus Hec autem a me dicta sunt ad
	hoc	
  Gemelli autem fiunt ab uno coitu habent enim ventres et sinus matrices densos hos quidem longiores alios vero propinquiores testiculi et multorum generativa animalium plures habent paucorum generativis similiter autem et oves bestie et aves  Quando autem mulier accidat divisa accedens ad duos ventres et matrices rapiant sperma et ventrium neque alter ad alterum ventrem relaxet divisum autem in
utroque ventre panniculatur et vivificatur eodem modo
	quo et unum dictum est	
Quod autem ab uno coitu gemelli fiunt hoc signum est canis et sus et alia animalia sunt quecumque ab uno coitu pariunt et duo et plura et singulum animalium in matricibus in ventre et panniculo sunt et hec nos ipsi dicimus fieri et hec  pariunt eadem die omnia ut in multis Sic autem et mulieri uno coitu pueri facti uterque in ventre et in regione est et pariunt eadem die utrique et primum alter egreditur foras et regio ipsius
Quod autem femina et masculus gemelli fiunt dico in femina et in viro et in unoquoque animali spermatis esse et infirmius et fortius et non in semel egreditur sperma sed in duas et tres eiectiones et non est possibile semper simile esse totum forte quod primo egreditur et quod 
posterius Si quidem contingat grossum et forte sperma intrare in alterum ventrium illic masculus fit si vero in alterum humidius et imbecillius ibi femina fit si autem in

utroque forte ingrediatur utrique masculi fiunt si vero
 infirmum utreque femine fiunt Iste sermo sic dictus totus finem habet














