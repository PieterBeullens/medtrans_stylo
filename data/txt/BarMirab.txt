Fertur circa Tiana aquam esse Iouis qui respicit sacramenta 
uocant autem Asbameam ubi fons surgit ualde frigidus 
Eleuat autem ampullas sicut lebetes ebullientesh Ista autem 
aqua bene iurantibus quidem delectabilis et misericors periuris 
autem in promtu est uindicta Euenit autem et in oculos 
et manus et pedes occupantur namque ydrope et ptisi et neque 
est possibile ante discedere set ibidem retinentur et 
plangunt iuxta aquam confitentes ea quibus periurauerunt 

Aiunt Athenis sacram in uno die germinare oliuam et 
fieri magnam cito autem iterum euanescere 

Crateribus qui in Ethna sunt sursum eruptis et super 
terram latis hinc et inde in modum torrentis Diuinum onorauit 
genus Piorum occupatorum a reumate propterea quod ferebant 
parentes senes super spatulis et saluabant Reuma uero 
ignis factum prope ipsos diuisum est et diuertit hoc quidem 
flamme huc aliud uero illuc et sic seruauit iuuenes simul 
cum parentibus illesos 

Aiunt Fidiam construxisse Palladem in castro et in 
medio clipei ipsius faciem suam figurare et ita colligare 
statue per aliquod inmanifestum artificium quod ex necessitate 
si aliquis uellet ipsam aufferre solueret simul et confunderet 
totam statuam 

Aiunt quod statua que est Bitei in Argo interfecit 
ipsum   cadens Biteo inspicienti Videntur igitur talia 
non frustra fieri 

Aiunt canes non persequi feras ad uerticem montium 
uocatorum Nigrorum set reuerti quando persequuntur usque 
ad hos 

Aiunt in Phasi fluuio uirgam generari nominatam albam 
folio quam zelotipi uirorum secantes prohiciunt circa 
thalamum uirginalem et incorruptas seruant nuptias 

Aiunt in Tigrede fieri lapidem barbarice nominatum 
modan ualde album quem si ferat aliquis non iniustificatur 
a feris 

Aiunt in Scamandro generari herbam quandam dictam 
sistrum similem ciceri grana autem habere agitabilia unde 
appellationem acceperunt Tenentes autem hanc neque demonem 
neque fantasiam timere 

Circa Libien uinea est quam quidam uocant insanam 
que hos quidem fructuum maturat alios uero acerbos et inmaturos 
habet alios florentes et breui aliquo tempore 

Aiunt circa Sipilum montem lapidem fieri similem 
columpne quem pii filii quando inuenerunt in templo matris 
deorum ponunt et nunquam peccant causa inpietatis set sunt 
amatores parentum 

Aiunt in monte Ygeto generari herbam dictam charisiam 
quam mulieres amore incipiente collis circumcopulant 
et a uiris compatientius amantur 

Capre que in Crete sunt quando sagittantur petunt 
dictamum quod ibi nascitur Quando autem comederint confestim 
eiciunt sagittas 

Capre que sunt in Cephalonia non bibunt ut uidetur 
sicut et alia quadrupedia cotidie set uersus uentum faciem 
opponentes yant intro recipientes uentum 

Aiunt in Achaia quosdam ceruorum quando prohiciunt 
cornua ad hec loca uenire in quibus non est facile inueniri 
Hoc autem faciunt propter id quod non habent quo defendantur 
et propter id quod dolent loca unde cornua proiecerunt Multis 
autem ederam superinstantem in loco cornuum uideri 

Otris mons est Thessalie qui fert serpentes dictos 
sipas qui non habent unum colorem set semper assimilantur 
loco in quo habitant Quidam autem ipsorum similem 
habent colorem limacis terre Aliis autem uirens est scama 
Quicumque autem ipsorum arenis perseuerant hiis assimilantur 
secundum colorem Mordentes autem faciunt sitim morsus 
autem ipsorum est non asper et igneus set male consuetudinis 

Percno uipera coeunte cum uipera uipera in coitu 
caput uipere secat Propter hoc et filii sicut mortem patris 
pertranseuntes uentrem matris runpunt 

In Nilo fluuio aiunt fieri lapidem similem fabe 
Quem quando canes uident non latrant Confert autem et occupatis 
confestim enim quod apponitur naribus egreditur demonium 

Aiunt autem in Meandro fluuio Asie lapidem tefronem 
appellatum per antifrasin Quem si quis ponat in sinu alicuius 
insanus fit et interficit aliquem cognatorum 

Rhenus et Ister fluuii ab arto fluunt hic quidem 
Germanos alter uero peonas permutat et estate quidem habent 
aquam nauigabilem yeme uero coagulati a gelu in figura planitiei 
curribus permeantur 

Aiunt circa Thorion urbem duos fluuios esse Subarin 
et Cratin Subaris quidem igitur bibentes ab eo facit 
esse purgabiles Cratis uero homines balneatos flauorum capillorum 

Aiunt autem in Euboea duos fluuios esse quorum hic 
quidem Cerbes nominatur a quo oues bibentes albe fiunt alter 
uero Nileus a quo bibentes fiunt nigre 

Aiunt autem iuxta Lichartum fluuium generari herbam 
similem lancee conferentem optime ad ebetudinem uisus 

Aiunt Arethusam fontem qui est in Siracusia Sicilie 
moueri per quinque annos 

Aiunt autem in monte Berecinthio generari lapidem 
dictum gladium quem si quis inuenerit secretis Echates 
conpletis maniachus fit sicut Eudoxus ait 

Aiunt in monte Thmolo generari lapidem similem pumici 
qui quater in die mutat colorem Aspicietur autem a uirginibus 
non participantibus tempore prudentia 
Aiunt in ara Diane taurum stare aureum qui uenatoribus 
ingredientibus uocem emittit 

Aiunt in Etholis talpas uidere debiliter et non 
comedere terram set locustas 

Aiunt in Peonia in monte uocato Esiono qui determinat 
Peonicam et Mediam esse quandam feram uocatam bolinthum 
a Peonis autem monepum Hanc autem dicunt secundum 
totam naturam similem esse boui differre autem magnitudine 
et latitudine adhuc autem et crinibus habet enim a collo 
sicut equus deorsum tendentes profundos ualde et a uertice 
usque ad oculos 

Aiunt elephantes parere uel grauidas esse duobus annis 
alii uero mensibus octodecim In partu uero duos parere 

Aiunt Dimaratum Timei Locri egrotantem auditu sine 
uoce fieri decem diebus in undecima autem redeuntem tarde 
ex sincopi dicere illo tempore uixisse delectabiliter 
Aiunt in Tarento tabernariam quandam nocte quidem 
insanire die autem uinum uendere Et enim clauem domus in 
zona custodiebat multis autem conantibus auferre et accipere 
nunquam destruxit 

Aiunt in Telo insula esse fialam conmixsturam habentem 
ex quo ignem accendunt facile 

Aiunt et Bithinia Tracie in metallis fieri uocatum spinum 
ex quo ignis accenditur 

Aiunt autem quidam in ynsula Lipare esse terram in 
qua si occultauerint ollam inmittentes quicquid uoluerint 
elixant uel coquunt 

Est autem et in Media et in Psitacine   multus et 
purus flamma propter quod et rex Persie construxit iuxta 
ipsum coquinam Utrique enim ignes in planis locis sunt et 
non in non planis Isti autem ignes et nocte et die manifesti 
qui autem est circa Pamphiliam nocte solum 

Aiunt autem et circa Atitaniam iuxta terminos Appolloniadis 
esse quendam lapidem ex quo ascendens ignis non 
manifestus est cum autem oleum effunditur super ipsum inflamatur 

Dicuntur autem et qui sunt extra Herculeas columpnas uri hii quidem per totum hii uero nocte solum ut Annonus 
Periplus istorizat 

Et ignis qui est in Lipare manifestus est et flameus non 
tamen die sed nocte solum 

Aiunt autem et Phithicusis esse igneum et calidum illocaliter 
non tamen urentem 

Ait autem Xenophanes quod qui est in Lipare aliquando 
deficere annis decem et sex septimo autem superredire 

Aiunt fluxum qui est in Ethna neque flameum neque continuum 
set per multa tempora fieri 

Fertur autem et circa Lidiam sursum ferri ignem in 
magna multitudine et adhurere septem diebus 

Mirabilissimum autem quod est in Sicilia factum circa 
fluxum Latitudo enim est que est accensionis ignis quadraginta 
stadiorum altitudo autem per quam fertur duorum 

Aiunt autem lapidem qui est in Tracia uocatum spinum 
incisum uri et compositum ad se sicut carbo ita illud 
in se positum et superaspersum aqua uri Idem autem facere 
et maritam 

Aiunt autem circa Philippicos Macedonie esse metalla 
ex quibus scame que prohiciuntur dicunt augeri et germinare 
aurum et hoc esse manifestum 

Aiunt et in Cipro circa uocatum Tirriam es simile 
fieri Incidentes enim ut uidetur in parua seminant ipsum 
deinde aquis superuenientibus augetur et sursum uel extra 
tendit et ita colligitur 

Aiunt autem et in Milo  insula in exterius fossis 
locis terre iterum repletiones fieri 

Aiunt autem circa Peoniam quando imbres continui 
fiunt terra dissoluta inueniri aurum dictum apirum Dicunt 
autem in Peonia ita terram inaurari uel auro habundare quod 
multi inueniunt pondus auri ultra obulum uel assem Aiunt 
autem inuenientes ferre regi duos bolos alium uero tres 
asses ferentem alium uero quinque quos dicunt in mensa sua 
adiacere et ab illis primo si quid comedit incepisse uel 
incipere 

Aiunt et in Batris Oxum fluuium deferre glebas auri 
uel frusta in multa quantitate 

Et Yberia autem Theodorum fluuium eicere multum aurum circa 
ripas similiter autem et deferre 

Aiunt autem et in Pieria Macedonie quoddam aurum non 
figuratum fossum ab antiquis regibus yatibus quatuor existentibus 
ex uno ipsorum extra oriri aurum magnitudine unius 
palmi 

Fertur autem ualde propriam esse generationem ferri 
Chalcinini et Amisini Conglutinatur autem ut dicunt ex 
harena que deorsum fertur ex fluuiis Dicunt autem hii quidem 
simpliciter lauantes hanc ponere in fornace alii uero 
ypostasen que fit ex lotura multotiens lotam aduri et inmittere 
autem lapidem dictum pirimachum Est autem in regione 
multus Istud autem ferrum multo melius fit aliis Si autem 
non una fornace ureretur non utique ut uidetur differet 
argento Solum autem ipsum dicunt perfectum non uero multum 
fit 

Aiunt autem et in Indis es ita esse splendidum et 
purum quod non cognoscitur ab auro in colore set in siphis 
Darii uasa quedam esse et plura que nisi odore aliter non 
erat cognoscere utrum de auro essent uel ere 

Aiunt stannum Celticum liqueri multo uelocius plumbo 
Signum autem bone liquationis quia uidetur liquefieri et 
in aqua Colorat igitur ut uidetur uelociter Liquefit autem 
et in frigoribus quando fit gelu concluso intro ut aiunt 
et compulso calido existente in eo propter inbecillitatem 

In Panthio est oliua uocatur autem pulcra corona 
Omnes frondes huius sunt contrarie reliquis oliuis Extra 
enim set non intro habent uiride Emittit autem ramos sicut 
mirtus in coronas conmensuratas Ab hac plantam assumens 

Hercules plantauit Olimpiadibus a qua corone athletis dantur 
Est autem hec circa Elissum fluuium sexaginta stadiis 
distans a flumine Circumhabitatur autem et dampnum magnum 
est tangenti hanc Ab hac autem plantam assumentes plantauerunt 
Elii in Olimpiade et ab ipsa coronas dederunt 

In circa Lidiam metallis que sunt iuxta Pergamum 
que et Cresus operatus est bello quodam facto fugerunt qui 
operabantur super ipsam ore autem edificato suffocati sunt 
et posterius tempore multo metallis purgatis inuentum est 
quibus uasis utebantur ad iuuamenta manus lapidatis iam ut 
amphora et que sunt istius modi Hec utique repleta inuenerunt 
aliquo humido et adhuc ossibus hominum 

In Ascania palude ita nitrosa est aqua quod indumenta 
nullo alio purgamento indigent et si pluri tempore in 
aqua dimiserit aliquis transcidunt 

Circa Ascaniam paludem est uilla Pithopolis distans 
a Chio ut stadiis centum uiginti in qua yeme desiccantur 
putei ita quod non contingit intingi uas estate autem replentur 
ad hos 

Vadum quod est in medio Sicilie et Ytalie augetur et 
minuitur simul cum luna 

Propter quod in uia que est ad Siracusiam fons est 
in prato neque magnus neque habens aquam multam multo autem 
populo concurrente ad locum dedit aquam copiosam 

Est autem et fons quidam in Palicis Sicilie quasi 
decem graduum hic autem sursum prohicit aquam in altum sex 
cubitorum ita quod ab aspicientibus putatur submergi planities 
et iterum in se residet Est autem et iuramentum quod 

sacrum ibidem uidetur esse Quecumque enim iurauerit aliquis 
scribens in uase inmittat in aquam Si quidem bene 
iurat uas aiunt euanescere graue factum hominem uero 
adhuri Propter quod oportet accipere sacerdotem ab ipso 
fideiussorem pro purgando aliquem sacrum 

Demonissus Calcedonum ynsula a Demonisso primo operante 
denominationem accepit habet autem locus nigrescens 
metallum et aureum Optima autem huius ad aurum inuenit honorem 
et enim farmacum oculo est Est autem ibidem es natabile 
submergi fundo maris unde est statua in Sicioni in 
antiquo templo Apollinis 

Et in Phaeno montes enei dicti Inscribitur autem ipsis 
"Hercules Amphitrionis materiam auferens obtulit uel sacrificium 
reposuit" Aufert autem materiam eunte ad oraculum 
muliere que patrem Augiam interfecit Quicumque autem es 
fodiunt acuti uisus fiunt et supercilia oriuntur eis qui non 
habent unde et medici flore eris et Frigio cinere utuntur 
ad oculos 

Est autem ibidem antrum quod uocatur concauum in hoc 
autem niues congelate sunt a quibusdam guttis Significat 
autem hoc in collectione que est ad terram est autem ita 
sicca 

Ex pari uel coniugatione aquilarum utrorumque parentum 
alietus fit permutatim si fiant paria Ex alietis autem 

phine fit ex hiis autem multociens ueloces uultures uel aues 
grifi Hii autem non determinant circa grifos uel uultures 
set generant magnos uultures uel magnos grifos isti autem 
grifi sunt non generantes Signum autem huius quia nullus 
uidit nidum magni grifi 

Aiunt mirabile quoddam in Indis quod accidit circa 
plumbum quod est ibi quando autem liquatum in aquam fundatur 
calidum frigidum resilit ex aqua 

Aiunt es Massinicum splendidissimum et albissimum 
esse non inmisto sibi stagno set adueniente sibi quadam 
terra et elixata cum eo Dicunt autem eum qui inuenit complexionem 
nullum docuisse propter quod que facta sunt prius 
in loca era sunt differentia que autem superfiunt non 
adhuc 

In Ponto aiunt quandam auium inuenisse nidificantem 
hec autem neque quando euelluntur sentiunt neque quando 
in ueru ponuntur set quando ab igne calefiunt 

Apes uidetur conuersiones significare in eo quod 
tendit ad opera quo signo et custodes uel uenditores earum 
utuntur Quies autem ipsorum fit 

Videntur autem et cicade cantare post conuersiones 

Aiunt autem et ericium sine cibo manere usque ad annum 

Aiunt autem galeotem quendam uermem uiridem qui 
dicitur quadraginta pedum et uadit sicut gallea pedibus 
quando exuit pellem sicut serpentes redit et degluttit eam 
quia queritur a medicis propter hoc quod est utilis epilenticis 
   Aiunt autem et axungiam urse quando fuerit coagulata 
propter yemem secundum quod tempus ipsa incumbat augetur 
et fluit super uasa in quibus utique est 

   Aiunt in Cirene ranas que sunt ibi sine uoce penitus 
esse 

  Et in Macedonia autem in regione Matheothorum porcos esse 
unius ungule et asinos unius cornu 

   Aiunt in Capadocia mulos esse generatiuos et in Crete 
populos fructiferas 

   Aiunt autem et in Seripho ranas non cantare si uero 
in alium locum transferantur cantant 

   In Indis in appellato Cornu pisciculos aiunt fieri 
qui in sicco errant et iterum redeunt in fluuium 

   Aiunt autem et circa Babilloniam quidam pisciculos 
quosdam manere in foraminibus habentibus humiditatem desiccato 
autem fluuio hos exeuntes in areas pasci et uolare in 
alis et sursum mouere caudas et quando persecuti sunt 
fugere et submergentes se ex opposito stare multociens ingrediuntur 
quidam et prouocant Habent enim caput simile rane 
marine aliud autem corpus gobio cuidam pisci brachia autem 
sicut et alii pisces 

   In Heraclia autem que est in Ponto et in Regio aiunt 
fieri pisces fossores hos autem maxime circa fluuios et aquosas 
regiones Accidit autem quandoque desiccatis locis secundum 
aliqua tempora occultari sub terra deinde magis desiccata 
persequentes humiditatem occultari in limo postea desiccata 

morari in humiditate sicut in foueis uiuentes Quando 
autem fodiuntur prius quam aque superueniant tunc moueri 

   Aiunt autem et circa Panflagoniam generari pisces 
fossores in profunditate hos autem uirtute bonos neque aquis 
manifestis prope existentibus neque fluuiis superfluentibus 
set ipsa terra uiuificante 

   Aiunt autem ceruos qui sunt in Epiro deorsum fodere 
secundum uel dextrum cornu quando eiciunt et esse ad multa 
utile 

   Aiunt autem et focam exterius uomere pitian id est 
quoddam quod ut nigrum sepie quando capitur est autem medicinale 
et utile epilenticis 
   Aiunt et liggam id est quoddam animal urinam occultare 
propter id quod est ad alia utilis et ad uestigia ulcerum 


   Fertur autem et circa Ytaliam in Circeo monte farmacum 
quoddam oriri mortale quod tantum habet potentiam quod 
si detur alicui statim cadere facit et pilos qui sunt in 
corpore defluere et totum corporis dissolui membra ita quod 
superficies corporis est misera eorum qui dissoluuntur 
Hoc autem aiunt futuros dare Cleonimo Spartiati Aulum Peucestrum 
et Gaium suspicatos esse et inuestigatos a Tarantinis 
morte dampnari 
   In Diomede ynsula que sita est in Adria aiunt sacrum 
quoddam esse Diomedis mirabile quoddam et sanctum circa 
sacrum uero stare aues bene magnas et rostrum habentes 
magnum et durum Has dicunt si Graeci uenerint in locum 
quietem habere si uero barbarorum quidam circum habitantium 

sursum uolare et descendentes percutere eos in capite et cum 
rostris uulnerantes interficere Fabula autem est has fieri 
ex amicis Diomedis nauigantibus autem ipsis circa insulam 
Diomede uero dolo interfecto ab Enea qui tunc temporis factus 
erat rex ipsius loci 

   Aiunt in Ombricis pecudes generare ter in anno et 
fructus ipsis terram multiformes sursum dare eorum qui deorsum 
ponuntur Esse autem et mulieres multorum generatiuas 
et raro unum gingnere plurimas autem duos aut tres 

   Aiunt autem in Electris insulis que iacent in alto 
uel interiori loco Adriai esse duas statuas recte iacentes 
unam quidem stagneam alteram uero eneam operatas antiquo 
modo Dicunt autem has Dedali esse opera memoria antiquorum 
quando Minoen fugiens ex Sicilia et Crete ad hec loca 
peruenit Has autem ynsulas effundere Eridanum fluuium 

  Est autem et palus ut uidetur prope fluuium habens aquam 
calidam odor autem grauis et difficilis ab ipsa exalat et 
neque animal aliquod bibit ex ipsa neque auis superuolat 
sed cadit et moritur Habet autem circuitum quidem ducentorum 
stadiorum latitudinem autem usque ad decem Fabulantur autem 
illi qui circumhabitant Phetontem percussum fulmine cadere 
in hunc lacum Sunt autem ibi populi multe id est arbores 
ex quibus cadit electrum uocatum Alii autem dicunt simile 
gumme quia indurescit ut lapis et collectum ab indigenis 
fertur ad Grecos Ad has autem ynsulas aiunt uenisse Dedalum 
et accedentem ipsas reponere in una ipsarum suam ymaginem 
et Ycari filii sui Posterius autem nauigantibus in easdem 

Grecis qui fugerunt ex Argo fugere Dedalum et accedere ad 
Ycarum ynsulam 

   In Sicilia in uocata Ethna antrum quoddam dicitur 
esse circa quod in circuitu aiunt aptam natam esse aliorum 
florum multitudinem omni tempore multo maxime uiolarum et 
repleri quendam locum inmeabilem qui proximam regionem bona 
odorabilitate replet ita quod canes uenantium retinentur ab 
odore et non possunt lepores uenari Per hunc autem yatum 
inmanifestus est meatus secundum quem aiunt Plutonem fecisse 
raptum Virginis Aiunt autem in hoc loco frumentum inueniri 
neque simile indigenis quibus utuntur neque aliis aduenientibus 
set proprietatem quandam magnam habens Et hoc signum 
faciunt primum ab ipsis inuentum esse frumentalem fructum 
Unde et cererem fingunt dicentes ab ipsa dea factum fuisse 

   Aiunt in Crete insula lupos et ursos pariter et 
uiperas et similes hiis feras non fieri propter id quod 
Iupiter fuit natus in ea 

   Aiunt in mari quod est extra Herculeas columpnas 
sub insula Calcedonum inuentum esse heremum id est locum 
delectabilem habentem siluam omnimodam et fluuios nauigabiles 
et mirabilem reliquis fructibus distantem autem pluribus 
diebus In qua supermistis Calcedonibus multociens 
propter felicitatem quibusdam autem et habitantibus preexistentes 
Calcedonum abnegasse morte dampnificare nauigantes 
in eam et habitantes omnes destruxisse quod non narrent 

neque multitudo reuertatur in ipsam insulam super eis 
dominio potiantur et auferant felicitatem Calcedonum 

   Aiunt ex Ytalia usque ad Celticam et Celtoligiam et 
Yberos esse quandam uiam Herculeam dictam per quam siue 
Grecus siue aliquis indigena ambulet custodiri ab abitantibus 
qualiter non patiatur iniustum dampnum uero extendi 
usque ad quos fiat iniustificatio 

   Aiunt autem in Celtis farmacum esse uocatum toxicum 
ab ipsis quod dicunt sic uelocem facere coruptionem quod 
uenantes Celticorum quando ceruum aut aliquod aliud animal 
sagittauerint et currunt uelociter et incidunt illud quod 
est uulneratum ex carne ad hoc quod farmacum non spergatur 
uel ad hoc quidem causa oblationis ad hoc autem quod non 
putrefiat animal Aiunt autem farmacum inuentum fore contrarium 
huic scilicet corticem quercus alii autem aliam 
quandam frondem quam appellant coracium propter id quod 
excogitatum fuit ab ipsis coraca gustantem toxicum et male 
dispositum fore in fronde mingentem hac et deglutientem 
cessasse a dolore 

   Fertur in Yberia quercubus combustis a quibusdam 
pastoribus et terra calefacta a silua manifeste argento 
fluere terram et post tempus terre motibus superuenientibus 
et locis apertis ualde multum congregatum fore argentum 
quod et Massiliotis redditum fecit non contingentem 

   In Gignasiis positis insulis in Yberia post dictas 
septem que maxime uidentur esse aiunt oleum non fieri ex oliuis 

ex oleastro uero ualde multum et ad omnes conueniens 
Dicunt autem ita habitantes ipsas Ybernos sine mulieribus esse 
quod pro uno corpore feminino dant mercatoribus quinque aut 
quatuor corpora masculina Militantes in Calcedonios quando 
recipiunt stipendia nichil aliud ut uidetur emunt nisi 
feminas Neque aurum neque argentum est in ipsis neminem 
habere Colligitur igitur aliquid horum ad prohibendum pecuniam 
inducere ipsos quia militiam Hercules fecit ad Yberiam 
propter diuitias habitantium 

   Aiunt autem in regione Massiliotarum circa Ligisticam 
esse quandam paludem hanc sursum efferuere et superfundi 
et multitudine eicere tot pisces quod non est credibile 
Quando autem boree flauerint superaceruatur terra in 
ipsa et tantus puluis fit ibi et solidat superficiem ipsius 
ita quod fit pauimentum et indigenas promte quoscumque uolunt 
pisces extrahunt ex illa 

   Fertur autem quosdam Listigiorum tam bene proicere cum 
funda quod quando uident plures aues contendere uel uolare 
ad inuicem quamcumque uoluerit unusquisque percutit ita 
quod promte omnes adipiscantur 

   Aiunt autem et proprium ipsis esse hoc mulieres 
operantes simul pariunt et puerum aqua submergere et confestim 
post partum fodiunt et laborant et alia faciunt que 
essent operanda a non parientibus 

   Mirum autem et hoc in Ligisticis aiunt enim in 
ipsis fluuium esse cuius reuma eleuatur altum et fluit ita 

quod qui sunt in altera parte non uidentur 

   In Tirinea autem dicitur esse quedam ynsula nominata 
Talia in qua ex metallo quod illic est primum es 
foditur quidem ex quo aiunt omnia metallata ab ipsis esse 
deinde non amplius inueniri Tempore autem interueniente 
multo apparere ex eodem metallo ferrum quo nunc utuntur 
Tirreni qui habitant uocatum Popanium 

   Est autem ciuitas in Tirinea Narea uocata quam 
aiunt esse in forti eminentia In media autem ipsa altitudo 
quedam est sursum tendens triginta stadiis sursum et silua 
omnimodam et aquas Habitantes ibidem timentes dicunt 
quod nullus tyrannus accedat ad hoc ut possideat ipsam liberatos 
a seruis et isti dominantur sibi ipsis annuatim 
autem alios pro aliis statuunt 

   In Cumis que sunt in Ytalia ostenditur aliquis 
ut uidetur thalamus subterraneus fatidice Sibille quam 
aiunt multo tempore genitam uirginem permansisse existentem 
quidem Eritheam a quibusdam qui Ytaliam habitant Cumeam 
a quibusdam uero Malangrenam uel Malageream id est ualde 
antiquam uocatam Fertur autem huic loco dominari Leucadios 
Aiunt uero in illis locis circa Cumas fluuium quendam 
Cetum nominatum in quem aiunt quod inmittitur primo oriri 
et denique uerti in lapidem 

   Aiunt Alcimeno Cibariti factum esse tale indumentum 
perfectione quod proponitur ipsum in Lacino festo Iunonis 
ad quam simul uadunt omnes Ytalici Demonstratis autem maxime 
omnibus illud admirandum est ubi aiunt dominari Dionisium 
senem tradere Calcidoniis centum uiginti talentorum 
Pannus autem ipse erat muriceus magnitudine autem quinque 
et decem cubitorum utrinque autem erat textus animalibus 
paruis superius quidem Susis inferius autem Persis In 
medio autem erat Iuppiter Iuno Themis 
Pallas Apollo Venus In utroque termino Antistenes erat 
exinde ex alio uero Sibaris 

   Aiunt circa extremitatem Yapigiam ex aliquo loco 
in quo sicut fabulantur contigit Herculem facere pugnam 
contra Gigantes fluere autem saniem multam et talem quod 
propter grauitatem fetoris innauigabilem esse locum qui est 
iuxta mare Dicunt autem in multis locis Ytalie esse multas 
conmemorationes in uiis per quas ille ambulauit 

  Circa Pandosiam autem Yapigie uestigia dei ostenduntur 
super que non est alicui adeundum 

   Est autem et circa extremitatem Yapigie lapis curru 
portabilis quem ab ipso leuatum aiunt transpositum fuisse 
et contigit moueri ab eo uno digito 

   In ciuitate autem Orchomenorum que est in Biote 
aiunt uulpem apparere quam cane persequente ingredi in quandam 
foueam et canem intrare cum ea et latrantem sonum 
magnum facere sicut spatiositate aliqua existente ipsis 
Venatores autem occasionem aliquam assumentes diuinam fore 

aperientes ingressum intrare et ipsos uidentes autem per 
quasdam rimulas intrare lucem reliqua non uidentes et uenientes 
annuntiauerunt dominis 

   In Sardo ynsula constructiones aiunt esse in loco 
Ellenico dispositas antiquorum alias autem multas et bonas 
et    inparibus rismis abrasas Has autem ab Yolao 
Ificlei constructas esse quando Thespiadas qui sunt ex Hercule 
accipiens nauigauit in illa loca habitans sicut cognationem 
audiens ipsi Herculeam propter id quod toti Hesperie 
dominus Hercules fuit Ista autem insula ut uidetur appellabatur 
prius quidem Ischnusia propter quod figurata est 
perimetro similitudini uestigio hominum Eudemon autem et 
pamforos ante dicebatur esse Aristeum autem quem dicebant 
cultorem terre maximum esse in hiis antiquis incipere hunc 
fabulantur a magnis auibus ante et multis petentis Nunc non 
amplius fert tale aliquid propter dominari a Calcedonis incidi 
autem omnes utiles fructus in productionem mortem 
dampnum adiacentibus regionibus ordinatam fore si quis talium 
aliquid iterum plantet 

   In una autem ynsularum uocatarum Eoli que uocatur 
Lipare fabulantur esse monumentum de quo et alia quidem 
multa et monstrosa dicuntur hoc autem quod non est incertum 
aduenire ad illum locum nocte consonant Exaudiri 
sonum timpanorum et cimbalorum risum autem cum ululatu et 
murmure manifeste Dicitur autem et aliquid monstrosius fieri 

circa antrum ante diem autem aliquem dormire in ipso ebrium 
et hunc ab habitantibus inqueri in dies tres sufficere Quarta 
autem die inuentum ut mortuum deferri a suis ad proprium 
monumentum et putantibus omnibus mortuum subito resurrexisse 
et narrasse accidentia sibi Hoc quidem michi uidetur fabulosius 
tamen oportet non relinquere inmemoratum facientem 
mentionem de illo loco 

   Circa Cumas que sunt in Ytalia palus est dicta 
Aornus id est sine aui ipsa quidem ut uidetur non habens 
aliquid mirum Adiacere autem dicunt circa ipsam altitudinem 
in circuitu non minus stadiis tribus et ipsam esse figura 
rotundam profunditatem habentem infrahabundantem Illud autem 
mirabile uidetur superadiacentibus ipsi densis arboribus 
et quibusdam in ipsa conclusis non est inuenire frondem in 
aquam superstantem set ita pura est aqua quod aspicientes 
mirantur Circa autem distantem aridam ipsi non multum 
calida aqua ex multis locis egreditur et totus locus uocatur 
Periflegeton Quod autem nulla auis peruolat ipsam falsum 
est indigetes autem dicunt quandam multitudinem cignorum 
ibi generari 

   Aiunt ynsulas Sirineseas positas esse in Italia 
circa uadum in ipsa extremitate qui locus situs est ad adiacentem 
et accipientem sinu contenendo Cumas et continentem 

uocatam Possidoniam In quo et templum locatum est et 
honorantur excellenter a sacrificiis aduenarum studiose quorum 
et nomina memorantes appellant hanc quidem Partonopem 
alteram Leucosiam tertiam autem Ligiam 

   Dicitur in medio Mentorice et Ystriane quidam 
mons esse uocatus Delfios habens eminentiam altam In hanc 
eminentiam quando ascendunt Mentores qui habitant in Andrio 
de longe uident nauigantes in Pontum Esse autem et locum 
aliquem in mediis distantiis in quem foro communi facto a 
mercatoribus autem ascendentibus ex Ponto uendi Lesbia et 
Chia et Thasia ab hiis autem que sunt ex Adria anphoras 
Corphoeas 

   Aiunt autem et Istrum fluentem ex Hercuniis uocatis 
siluis diuidi et partim quidem in Pontum fluere partim 
uero in Adriam Signum autem illud non solum in presenti tempore 
uidimus set et in antiquis magis ut illic innauigabilia 
esse Et enim Iasonem hunc quidem intus nauigare ad 
Cianeas hunc uero ex Ponto extra nauigantem iusta Istrum 
fieri aiunt et ferunt alia argumenta non modica et secundum 
regionem quidem aras a Iasone sitas ostendunt in una 
autem ynsularum que sunt in Adria sacrum Diane a Medea locatum 
Amplius autem quod non ultra nauigauit uocatas Plactas 
si non exinde nauigaret 

  Et in Egialia ynsula sita in Tirenico pelago alia ostendunt 
monumenta aristeorum et quod dicitur in lapillis 
In litore autem lapillos esse aiunt uarios Greci autem qui 
habitant ynsulas dicunt hos colorem accipere a luctis quas 

faciebant inuncti Ab illis enim temporibus neque prius inueniri 
fabulantur tales lapillos neque posterius supernatos 
Amplius autem horum manifestissima signa dicunt quod non 
propter Simplagradas facta est nauigatio et ipsi poete qui 
in illis locis teste utuntur Difficultatem autem periculi 
apparendo dicunt quod non est nauigare ultra locum set 
quando simul uasa conplentium et corpora hominum undas maris 
induunt ignis flammas Circa Cianeas igitur non dicitur ignem 
sursum emittere circa uadum autem qui transit in Siciliam 
ad utraque iacentibus ignis suflationibus et ynsula continuo 
adhusta et reumate quod est circa Ethnam multociens terram 
transcurrente 

   Aiunt in Tarento quodam tempore sacrificare Atridas 
et Titidem et Eacidem et Lertiadem et Agamenonidem sine 
sacrificio stare in alio die proprio in quo legale erat 
mulieribus non gustare sacrificatis ab illis Est autem et 
Achillis templum apud eos Dicitur autem post accipere Tarantinos 
locum uocari Herculem quem nunc habitant in superioribus 
uero temporibus Ionicis dominantibus Plus Adhuc 
etiam ante ipsos a Troianis qui tenebant eam Sigium nominari 

   Fertur autem a Sibaritis Phyloctetem honorari et 
habitasse ipsum redeuntem a Troia Malaca nominata Crotoniadis 

que aiunt distare centum uiginti stadiis et ystorizant 
reposuisse sagittas Herculeas in sacro Apollonis Alii 
Exinde autem aiunt Crotoniatos secundum dominium reposuisse 
ipsa in Apollonium qui est in ipsis Dicunt autem et finientem 
ibi iacere ipsum circa fluuium Sibarem adiuuantem Rodiis 
qui post bellum in illum locum ducti sunt et pugnam miscuerunt 
ad barbaros habitantes illam regionem 

   Aiunt autem circa Ytaliam uocatam Gargariam prope 
Metapontium esse sacrum Palladis Ellenias ubi dicunt esse 
organa Epii que in durium equum faciebat illius denominationem 
apponendo Cum sompniaret autem Palladem in sompno 
uelle reponere organa et propter hoc contingentem tardiorem 
motum girare se in loco nequeuntem ultra nauigare Unde 
appellauit sacrum Palladis Ellenias 

   Dicitur circa locum dictum Daunie Palladis sacrum 
dictum esse Palladis Achaie in quo bipennes eneos et arma 
et amicorum Diomedis et ipsius iacere In hoc autem loco 
aiunt esse canes qui accedentes Grecorum non iniustificant 
set adhulantur sicut consuetos Omnes autem Daunii et propinque 
regionis ipsis nigro induuntur et uiri et homines 
ut uidetur propter hanc causam Troadas enim sumptas captiuas 
et uenientes ad illa loca reuerentes non attingat amarum 
seruitium ab existentibus mulieribus in patria Achaia dicitur 
naues ipsarum urere ut pariter quidem expectatum seruitium 
fugiant simul autem qualiter manere cum ipsis coactis 
concordari inueniant sibi uiros Valde autem et a poeta 

bene dictum est de ipsis trahunt pepla et sinuosa illas 
ut uidetur est uidere 

   Aiunt autem in Peucetinis esse sacrum Diane in 
quo nominatam reflexionem eneam in illis locis stantem dicunt 
habentem superscriptionem "Diomedis Diane" Fabulantur 
autem illum ceruo circa collum posuisse hanc autem dimittere 
et hoc modo inuentam ab Agathocleo posterius rege Siculorum 
aiunt reposuisse in sacro Iouis 

   In extremitate autem Sicilie uocata Peloriade 
tantum fieri crocum quod a quibusdam quidem habitantibus 
in illis locis Grecis non cognoscitur qualis est flos in 
Peloriade autem uolentes ducunt currus plenos et secundum 
uernale tempus lectos et tabernas ex croco construere 

   Ait autem Policritus qui Sicula scripsit uersibus 
in aliquo loco mesigii paludem quandam habentem circuitum 
quantum est scutum hec autem habet aquam splendidam 
quidem non parum autem turbidiorem In hanc si quis intret 
ut balneet se habens opus augetur in latitudinem si 
autem et secundo magis ampliatur terminus autem usque in 
quinquaginta uirorum superhabundantia maior factus dilatatur 
Postquam autem hunc numerum acceperit ex profunditate 
iterum inflatus extrahere subleuata corpora balneatorum 
extra ad terram Quamuis autem hoc fiat ad antiquam iterum 
figuram perimetrie id est circummensure mutatur Non solum 
in hominibus hoc circa ipsum fit set et si quadrupes ingrediatur 
hoc patitur 

   Aiunt autem in pertinentia Calcedonum montem esse 
qui uocatur Celestis repletum omnimodis siluis uarium autem 
multis floribus ita quod proxima loca in multum recipiunt 
beneodorabilitatem ipsorum et ambulantibus inmittere delectabilissimam 
quandam exalationem Apud hunc autem locum aiunt 
esse fontem olei odorem autem similem habere gummositatibus 
uel fructui cedri Aiunt autem oportere aduenientem ad ipsam 
purum esse et hoc accedente plus habundare ipsam oleum 
quod certe effluunt 

   Aiunt et aliquam petram esse proximam huic fonti 
Hanc autem dicunt quando est estas flammam sursum mittere 
ignis yeme autem facta ex eodem loco fluxum aque sursum 
fluere ita frigide quod si comparetur niui nichil differt 
Et hoc aiunt non apocrifum neque paruo tempore apparere set 
ignis quidem apparet tota estate aqua autem tota yeme 

   Circa uadum autem Sicilie et alii autem plura scribunt 
et iste ait accidere monstruosum Ex Tirenico autem 
pelago multo sonitu latam inundationem inmittere se ad utrasque 
extremitates hanc quidem Sicilie aliam uero Ytalie 
que dicitur Regium lata autem unda ex magno pelago in angustum 
concluditur Hoc autem facto inundatio eleuata multo 
sonitu in multum locum superioris lationis ita quod longe 
distantibus uidetur eleuatio et uidetur non similis marine 
subleuationis alba autem et spumosa similis torrentibus 
factis in superhabundanti tempestate Et tunc quidem ad inuicem 

occurrunt in utraque extrema inundationes et facere 
conclusionem uel uoraginem incredibile autem in narrando et 
in uidendo intollerabile Quandoque autem distantes ex alterutra 
uoragine ita profundum et tremebundum aspectum facere 
aspicientibus ex necessitate quod multi non continent se 
ipsos set cadunt stupefacti a timore Cum autem cadit inundatio 
ad alterum locorum et subleuatur usque ad extremitates 
iterum ad refluens mare inducitur tunc autem iterum 
cum multo rugitu magnis autem et uelocibus reuolutionibus 
mare superebullire et subleuari inundatam ex fundo omnimodos 
colores mutat quandoque autem opacum quandoque uero 
nigrum multociens autem purpureum apparet Secundum cursum 
autem et longitudinem ipsius amplius autem cum hiis superiorem 
effluxionem nullum reptile neque uidere neque audire 
sustinet fugiunt autem omnia ad occultos meatus Finiente 
inundatione naues subleuatas apparere uarias ita conuersiones 
facientes quod uidetur pristinorum aut aliorum 
aliquorum magnorum serpentum spiris id est reuolutionibus 
motus similes perficientes 

   Aiunt edificantibus Atheniensibus sacrum Cereris 

contente in Eleusini inuentam esse columpnam eneam in petris 
in qua scriptum erat "Deiopes uel Cereris hoc signum" quam 
quidam dicunt Musei esse uxorem quidam autem Tritolemi matrem 
fieri 

   In una ynsularum appellatarum Eoli aiunt multitudinem 
fieri quandam dactilorum unde et Palmosa uocatur Non 
utique erit quod dicitur a Calistene uerum quod a Fenicis 
Sirie habitantibus paraliam planta sumpsit appellationem 
Set et ipsos Fenices a Grecis aiunt quidam denominari propter 
id quod primo nauigauerunt per mare set quod utique 
transibant omnes interficiebant et omicidium patrabant Et 
secundum linguam id est loquelam Perreuorum sanguinolentare 
est fenizare 

   Appellata autem Eneace regione circa nominatam 
Ypatem fertur antiqua quedam columpna inuenta esse quam 
Eneanes uolentes scire cuius erat habentem superscriptionem 
antiquis litteris miserunt Athenas quosdam ferentes 
ipsam Ambulantibus autem per Biotiam et motis adimia quibusdam 
externorum fertur introductos esse ad uocatum Ismenium 
in Thebis Exinde autem inueniri litterarum superscriptionem 
dicentes esse quasdam repositiones uel sacra antiqua 
habentia similes rismos litterarum Unde ipsos aiunt a congnitis 
inuentionem facientibus querentibus rescripsisse hos 

uersus Hercules Persefasse habitatrix in Cithira Gerionica 
armenta ducens et Eritheam agens hec domuit amore omnibus 
lucens dea Huic autem filie mee Erithonti uxor uirgo facta 
Erithi dedit hanc terram ad memoriam amor uadit sub umbra 
Hac superscriptione factus est et locus ille Erithus appellatus 
est quia exinde boues et non ex Erithea duxit non 
enim in hiis que sunt secundum Libiam et Yberiam locis nequaquam 
nomen aiunt dictum esse nomen Erithee 

   In Libia uocata Itice habitatur quidem ut dicunt 
in Colpoto uel sinu in medio Ermie et Extremitatis Equi 
ex illa autem parte Carchedonie sicut stadiis ducentis quam 
et prius fabricari dicunt a Fenicibus ipsius Carchedonie 
annis ducentis octoginta et septem sicut scriptum est in 
Fenicum ystoriis Fieri autem salem fossilem tribus 
passibus secundum profunditatem aspectui autem album et non 
firmum set similes uiscosissimo bitumini et quando extra 
ducitur ad solem consolidari et fieri similes Pario lapidi 
Fertur autem ex ipso sculpta esse animalia et alia uasa 

   Fertur primos Fenicum nauigantes in Tartissum tantum 
argentum econtra honerantes oleum et aliud nauale pondus 
introducentes quod non amplius habere posse neque recipere 

argentum set cogi retro nauigantes ex locis omnia autem 
alia argentea construere et etiam anchoras omnes 

   Aiunt Fenices habitantes Gadira uocata nauigantes 
extra Herculeas columpnas subsolano uento quatuor diebus 
accedere ad aliqua loca deserta alga et herbositate uiridi 
plena qui quando est retractio aque uel maris 
et sunt in sicco non tinguntur in aqua quando autem inundatio 
uenit submerguntur In quibus inuenitur superhabundans 
multitudo tunnorum piscium et incredibilis magnitudinis et 
crassitiei quando mouentur quos salientes et ponentes in 
uasis deferunt in Carchidoniam De quibus solis Carchidonii 
non faciunt extractionem set propter delectationem quam habent 
secundum comestionem ipsimet consumunt 

   In Pidasia Carie sacrificium Ioui perficitur in 
quo mittunt capram quandam circa quam aiunt aliquid 
fieri mirabile Ambulantem ex Pedasis septuaginta stadiis per 
turbam multam aspicientem neque perturbatur propter gressum 
neque peruertitur a uia ligata autem fune preambulat continentem 
sacrum 

  Mirabile autem est et duos coruos esse circa sacrum Iouis 
alium autem nullum uenire ad locum alium autem habere 
anterius colli album 

   Fertur circa regionem Sintorum et Medorum uocatam 
Tracie fluuium quendam esse Pontum nominatum in quo deorsum 
feruntur quidam lapides qui comburuntur et econtrario patiuntur 
carbonibus qui sunt ex lignis Euentati autem extinguntur 
uelociter aqua autem aspersi accenduntur melius 
Similiter pici quando uruntur et malum odorem et acutum 

habent ita quod nullum reptilium tollerat cum ipsi aduruntur 
in loco 

   Aiunt autem et locum quendam in ipsis non ualde 
paruum set quasi uiginti stadiorum qui fert ordea quibus 
homines utuntur equi uero et boues nolunt ipsa comedere 
neque aliud aliquid Set neque porcorum neque canum nullus 
audet gustare stercus hominum qui ex massa ordeorum comedunt 

   Aiunt autem in Scotussis Tessalie fonticulum paruum 
esse ex quo fluit talis aqua quod quidem 
ulcera et contussiones cito sana facit et hominum 
et subiugalium si uero aliquis lignum non omnino conterens 
set findens intromittat conglutinatur et iterum in se redit 

   Circa Traciam autem que ultra Amphibolem aiunt 
fieri monstra et incredibile non aspicientibus Exeuntes enim 
pueri ex uillis uel castellis et propinquis regionibus ad 
uenationem auicularum simul uenando accipiunt accipitres et 
hoc faciunt ita Postquam uenerint ad locum aptum uocant 
accipitres nominatim clamantes qui quando audiuerint uocem 
puerorum uenientes persequuntur aues que uero timentes illos 
fugiunt ad uirgulta ubi ipsas pueri uerberantes accipiunt 
Quod autem omnium aliquis maxime admirabitur accipitres 
autem uel falcones quando ipsi aliquam ceperint auium deponunt 
uenantibus pueri autem ab omnibus sumptis partem quandam 
accipitribus discedunt 

   Aiunt autem mirabile quid fieri et in Enetis In 
regionem autem ipsorum multociens ferri innumerabilem multitudinem 

monedularum et frumentum ipsorum seminantium consumere 
Quibus Enetos antequam debeant superuolare ad confinia 
terre proponere dona deorsum ponentes semina omnimodorum 
fructuum que si gustauerint monedule non transgrediuntur 
ad terram ipsorum set sciunt Eneti quod erunt in pace Si 
autem non gustauerint ita expectant ut agressum bellantium 
factum ipsis 

   Aiunt autem in Chalcedica que est in Tracia prope 
Olinthum esse locum nominatum Cantarolethrum id est destructionem 
scarabeorum parum maiorem magnitudine area ad quem 
aliorum quidem animalium quando accedit aliquod iterum 
discedit scarabeorum autem uenientium nullus set circumiens 
locum fame finit 

   In Traciis autem Cicropibus fonticulus est habens 
aquam que aspectui quidem pura et translucens et aliis similis 
quando bibit aliquod animal ex ipsa confestim corrumpitur 

   Aiunt autem et in Cristonia iusta regionem Bisaltorum 
captos lepores duo epata habere 

  Et locum esse quantum area in quem quando uenit animal 
moritur 

  Est autem et aliud ibidem sacrum magnum Bachi in quo 
existente festo et sacrificio fertur quod quando deus fertilitatem 
debet facere superapparere magnam accensionem ignis 
et hanc omnes uiderunt qui sunt circa templum quando uero 
sterilitatem non apparere hanc lucem set tenebre continent 
locum sicut et alias noctes 

   Fertur autem et in Ylide esse quedam domus que 
distat ab urbe maxime per stadium in qua ponunt Bachiacis 

lebetes eneos tres uacuos Hoc autem facientes rogant aduenarum 
Grecorum uolentes inquirere uasa et domus sigillari 
portas Et quando debent aperire ostendentes ciuibus et aduenis 
sigilla ita aperiunt Qui introeuntes inueniunt lebetes 
uino plenos pauimentum autem et muros sanos quod non 
sit accipere aliquam suspicionem quod arte quadam faciant 

  In Ilide autem aiunt esse miluos qui quidem arripiunt 
carnes a ferentibus a foro eas uero que sunt in sacrificiis 
non tangunt 

   Fertur autem in Coronia Biotie talpas non posse 
uiuere neque fodere terram reliqua Biotia multam multitudinem 
habente 

   Aiunt autem in Colossis Archadie fontem in quo 
terreni mures fiunt et natant dietam in illa facientes 
Dicitur autem hoc idem et in Lapsaco esse 

   Aiunt autem in Cranone Thessalie duos coruos esse 
solos in ciuitate Isti quando nidificauerint et facient 
pullos se ipsos ut uidetur a loco expellunt relinquentes 
alios tot generatos ex eis 

   Aiunt autem in Apollonia que est sita prope terram 
Athlantinorum fieri bitumen fodibile et picem eodem modo 
ex terra resilientem non differentem aquis Macedonicis nigriorem 
autem et grassiorem esse illa Non de longe autem a 
loco ignis est urens omni tempore ut dicunt habitantes circa 
regionem illam Locus autem qui uritur est non multus ut 
uidetur set maxime quantus magnitudine quinque graduum 

Fetet autem sulfure et alumine et nascitur circa ipsum herba 
profunda quod et amirabitur aliquis maxime et arbores 
magne non distantes ab igne passibus tribus Uritur autem 
continue circa Liciam et Magnam urbem que est in Poliponisio 

   Fertur et in Illiriis pecudes parere bis in anno 
et plures duos parere et multe tres aut quatuor edos parere 
quedam autem et quinque et plures amplius autem et lacte 
emittere faciliter tria uascula Dicitur autem et uespertiliones 
non sicut ab aliis semel parere set bis aut ter in 
die 

   Fertur autem et in Peonia boues agrestes multo maximos 
fieri omnium que sunt in aliis gentibus et cornua ipsorum 
capere quatuor uasa quorundam autem et pluribus 

   In Illiriis autem Arduis uocatis circa confinia 
Autaratorum et illorum aiunt esse montem magnum Prope autem 
hunc est concauitas unde aquam resilire uel oriri non 
omni tempore set uere multa multitudine quam accipientes 
diebus autem in + sole ponunt noctibus uero in diuo + Et hiis 
facientibus hoc quinque aut sex diebus coagulatur aqua et 
fit optimus sal quem causa pecudum maxime conseruant Non 
enim uenit ad ipsos sal propterea quod de longe habitant 
a mari et esse ipsos inmixtos Ad pecudes igitur plurimum 
ipsius opus habent salliunt enim ipsas bis in anno Si autem 
non fecerint hoc accidit ipsis destrui multas pecudum 

   Aiunt autem in Argo generari quoddam genus locustarum 
quod uocatur scorpionipugnax Quando enim uidet uelociter 
scorpionem resistit ipsi similiter autem et scorpio 

illi Et circumiens stridet circa ipsum Hunc autem centrum 
eleuantem econtra circumducere in eodem loco deinde paulatim 
emittere centrum et finaliter totum eicere locusta 
prope currente Denique autem aggrediendo comedit ipsum 
Aiunt autem bonum esse ad uulnera scorpionis supercomedere 
ipsam 

   Aiunt autem uespas in Naxo quando comederint uiperam 
amica autem caro ut uidetur eis est postquam 
autem aliquem pupugerint facere superdolorosos ita 
quod difficilius uidetur uulnere uipere 

   Aiunt autem Sithicum toxicum quo inungunt sagittas 
componi ex uipera Seruant autem ut uidetur Sithe iam 
generantes animalia et accipientes ipsos liquefaciunt diebus 
quibusdam Quando autem sufficienter uidetur ipsis putrefactus 
totus hominis sanguinem in ollam effundentes in fimum 
deorsum fodiunt cooperientes Quando autem et hoc putrefiat 
quod eminet super sanguinem quod est aqueum admiscent 
uipere sanie et ita faciunt mortiferum 

   In Curio Cipri aiunt esse quoddam genus serpentum 
quod potentiam similem habet aspidi que est in Egipto preter 
quod si in yeme momorderit nichil operatur siue propter 
aliam quandam causam siue propter id quod animal difficulter 
mobile fit congelatum a frigore et omnino impotens nisi calefiat 

   Aiunt in Chio aliquod genus acherdi esse a quo 
si quis uulneretur spina moritur 

   Aiunt in Misia ursorum quoddam genus esse album 
qui quando uenantur emittunt talem anelitum quod carnes canum 

incidunt similiter autem et aliarum ferarum    Si autem 
aliquis coegerit et tetigerit emittunt ex ore  ualde multum 
ut uidetur quod mittit ad facies canum similiter et 
hominum ita quod suffocat et cecat 

   Aiunt in Arabia esse quoddam genus luporum ceruorum 
quod quando preuiderit quoddam animal aut supergrediatur 
in umbram hominis sine uoce facit et stuporem talem 
quod non potest mouere corpus Hoc autem facit et in canibus 

   Aiunt in Siria esse quoddam animal quod appellatur 
leontofonum id est destructiuum leonis moritur enim leo 
quando comedit ipsum Volens autem hoc non facit set fugit 
animal quando autem accipientes uenatores ipsum et assantes 
tamquam alfitam id est farinam albam circumconficiunt aliud 
animal gustans aiunt mori confestim Illic autem et apponunt 
leoni hoc animal 

   Aiunt autem et grifos ab odore unguentorum mori 
si quis inunxerit ipsos siue unguentatum comederint Similiter 
autem et scarabeos ab odore rosarum 

   Aiunt autem et in Sicilia et in Ytalia galeotes 
mortalem habere morsum et non sicut qui est apud nos inbecillis 
et mollis 

  Esse autem et muscarum genus uolans quod quando mordet 
mori facit 


   Aiunt et in Mesopotamia Syrie et in Ystronti serpenticulos 
quosdam fieri qui indigenas non mordent aduenas 
uero et iniustificant uehementer 

   Aiunt autem in Eufrate et uere hoc fieri Multos 
enim apparere circa ripas fluuii et tranantes ad utrasque 
quod in occasu hic aspiciuntur simul in die in utraque parte 
apparere et requiescentes Scitos autem non mordere a Grecis 
uero non abstinere 

   Aiunt autem in Thessalia sacrum uocatum serpentem 
omnes destruere non solum si momorderit set et si tetigerit 
Propter quod quando apparet    apparet autem raro 
fugiunt et serpentes et uipere et omnes alie fere Magnitudine 
autem non est magnus set moderatus 

  Aiunt autem in Theno quandoque ipsa urbe secundum Thessaliam 
interemptum esse serpentem supradictum a muliere Fieri 
autem mortem talem mulier circulum describens et farmaca 
ponens intrauit circulum ipsa et filius Postea imitata 
est uocem fere dum autem econtra cantaret serpens et 
adueniret dormire mulierem et propinquiori illo facto magis 
ita quod non poterat se continere a sompno Filium iuxta 
sedentem uerberasse et faciendo surgere ipsa precipiente 
illi et dicere quod si dormiuerit destruetur et illa et 
ille si autem cogetur et inducetur fera saluabuntur Postquam 
autem aduenit serpens in circulum siccus confestim 
factus est ipse 
