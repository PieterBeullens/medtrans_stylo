Rethorica est convertibilis dialetice utreque enim de quibusdam huiusmodi sunt que communia quodam modo omnium est cognoscere et nullius scientie determinate ideo que et omnes secundum aliquem modum participant utramque omnes enim usque ad aliquid et perscrutari et percipere sermonem et respondere et accusare argumentantur
 
Horum quidem igitur plurium hii quidem vane agunt hii vero per consuetudinem ab habitu quoniam autem utrimque contingens sit palam quod erit utique eadem et declarare ex eo quod adipiscuntur hii quidem per consuetudinem hii vero subito huius causam convenit scire hoc autem omnes utique confitebuntur opus artis esse
 
Nunc quidem igitur artes sermonum componentes nullam ut dicam attribuerunt eiusdem partem fides namque artificiale solum alia vero additiones hii vero de entimematibus nichil dicunt quod est corpus fidei de hiis vero que sunt extra causam maxime negotiantur impetus enim misericordia et ira et huiusmodi passiones anime non sunt de causa sed penes iudicem quare si circa omnia iudicia essent quemadmodum in quibusdam nunc sunt civitatibus et maxime in bene ordinatis legibus nichil utique possent quod dicant omnes enim hii quidem extimant oportere sic leges dicere alii autem et utuntur et prohibent extra causam dicere quemadmodum et in Ariopago recte hoc considerantes non enim oportet iudicem perverti ad iram tendentem aut timorem aut odium simile enim si quis canonem quo debet uti hunc faciat obliquum
 
Adhuc autem manifestum quoniam quidem questionantis non est extra demonstrare causa quod est aut non est aut facta aut non facta si vero parva aut magna aut iusta aut iniusta et quecumque legislator non determinavit oportet utique ipsum quidem iudicem cognoscere et non doceri a questionantibus
 
Maxime quidem igitur decens est ipsas recte statutas leges quecumque conveniunt omnia determinare et quia minima dimittantur iudicantibus primum quidem quod unum aut paucos accipere facilius est quam multos bene sapientes et potentes legem ferre et iudicare quoniam autem positiones legum a providentibus multo tempore fiunt iudicia vero ex recenti quare difficile est bene iudicantes assignare iustum et conferens
 
Et omnium maximum quia legislatoris iudicium non est particulare sed de futuris quidem et universali orator vero et iudex utique de presentibus et determinatis iudicant apud quos et amare utique et odire et proprium conferens multociens commiscentur propter id quod non possunt inspicere sufficienter verum sed conturbare iudicio et proprium delectabile aut tristabile
 
De aliis quidem igitur sicut diximus oportet tamquam de minimis facere iudicem principalem de eo autem quod factum est aut non factum aut erit aut non erit aut esse aut non esse econverso a iudicibus relinquendum est non enim possibile est legislatorem hec providere
 
Si vero hoc sic se habet manifestum est quoniam extra causam artificialiter sermocinantur quicumque alia determinant ut quid oportet prohemium aut narrationem habere et de aliis quibuslibet partibus nichil enim aliud in hiis negotiantur nisi ut iudicem qualem quendam faciant de fide vero artificiali nichil demonstrant hoc autem est unde utique aliquis fiet entimematicus
Si vero hoc sic se habet manifestum est quoniam extra causam artificialiter sermocinantur quicumque alia determinant ut quid oportet prohemium aut narrationem habere et de aliis quibuslibet partibus nichil enim aliud in hiis negotiantur nisi ut iudicem qualem quendam faciant de fide vero artificiali nichil demonstrant hoc autem est unde utique aliquis fiet entimematicus
Propter hoc enim eadem disciplina existente circa perorabilia et iudicialia et existente meliore et civiliore causa perorabili eo quod est circa permutabilia de illo quidem nichil dicunt de iudicare autem omnia temptant artificialiter sermocinari quoniam minus est pre opere ea que sunt extra causam negotium dicere in perorabilibus et minus malum opus est peroratio quam disceptatio sed communius
 
Hic quidem iudex de propriis iudicat quare nichil aliud oportet nisi demonstrare quod ita se habet sicut dixit deliberans in iudicialibus autem non sufficit hoc sed pre opere est assumere auditorem de alienis enim iudicium quare id quod eorum est intendentes et per gratiam audientes exhibent disceptantibus sed non iudicant
 
Ideo multociens quemadmodum prius diximus lex prohibet non dicere extra causam negotium illic autem ipsi iudices hoc observant sufficienter
 
Quoniam autem manifestum est quoniam quidem artificialis methodus circa fidem est fides autem demonstratio tunc enim credimus maxime cum demonstratum esse arbitramur est autem demonstratio rethorica entimema et est hoc ut dicam simpliciter magis proprium fidei entimema vero sillogismus quidam de sillogismo autem similiter omne dialetice est scire aut eiusdem omnis aut cuiusdam partis manifestum quoniam qui maxime hoc potest scire ex quibus et qualiter fit sillogismus hic et entimematicus utique erit maxime opinans circa qualia quedam est entimema et quales habet differentias ad sermocinales sillogismos
 
Verum namque et verisimile eiusdem potentie est scire simul autem et homines ad verum innati sunt sufficienter et plurimum veritatis adipiscuntur unde ad opinabilia coniecturaliter se habere similiter habentis se et ad veritatem est
 
Quoniam quidem igitur ea que sunt extra negotium alii artificialiter sermocinantur et propter quid magis diverterunt ad litigandum manifestum utilis autem est rethorica propter id quod meliora sunt natura vera et iusta contrariis quare si utique non ad conveniens iudicia fiant necesse per se ipsa diminui hoc autem dignum est increpatione
 
Amplius autem apud quosdam non oportet certissimam habere scientiam facile ab ea persuaderi dicentes doctrina enim est sermo qui est secundum scientiam hoc autem impossibile sed necessarium per communia fieri fidem et sermones quemadmodum et in Topicis diximus de obviatione ad multos
 
Amplius autem contraria oportet posse persuaderi quemadmodum et in sillogismis non quod utraque operamur non enim oportet mala persuadere sed quod non lateat nos quomodo se habeant et qualiter alius utentis non iuste sermones nos ipsi dissolvere possimus
 
Nulla igitur aliarum artium contraria sillogizat dialetica vero et rethorica sole hoc faciunt pariter enim est utraque de contrariis
 
Subiective autem cause non similiter se habent sed semper vera et optima natura sillogizabilia et probabilia ut vere dicam
 
Adhuc autem inconveniens si quidem malum est non posse iuvare ipso corpore sermone vero non malum quod magis proprium est hominis iuvamento corporis
 
Si vero quoniam maxime leserit utique utens iniuste eadem potentia sermonum hoc autem commune est secundum omnia bona preter virtutem et maxime optima ut fortitudinem sanitatem divitias militiam hiis enim si quis iuverit maxime utens iuste et leserit iniuste
 
Quoniam quidem igitur rethorica non sit alicuius generis determinati sed quemadmodum dialetica et quoniam utilis manifestum est et quod non est opus ipsius probare sed scire que sunt probabilia circa unumquodque sicut et in aliis artibus non enim est medicine sanitatem facere sed quousque contingit usque ad hoc ducere est enim et impossibiles assumere sanitatem tamen curare bene adhuc autem quod eiusdem est scire probabile et apparens probabile scire quemadmodum et in dialetica sillogismum quidem et apparentem sillogismum sophistica enim non in potentia sed in voluntate est verum hic est hic quidem secundum scientiam hic vero secundum voluntatem rethor illic vero sophista quidem secundum voluntatem dialeticus autem non secundum voluntatem sed secundum potentiam
 
De ipsa autem scientia temptemus dicere quomodo et ex quibus possimus invenire subiecta
 
Rursus igitur sicut a principio determinantes ipsam quid est dicimus autem reliqua
Est autem rethorica potentia circa unumquodque ad sciendum conveniens probabile
Hoc enim nullius alterius artis est opus unaqueque enim aliarum artium de proprio subiecto est docibilis et credibilis ut medicina circa sana et egra et geometria circa passiones accidentes magnitudinibus arismetica circa numeros similiter autem et relique artium et scientiarum rethorica vero circa traditum ut dicam videtur posse videre probabile ideo que diximus ipsam non circa genus proprium determinatum habere artificiale
 
Fidei vero hec quidem est inartificialis hec vero artificialis
 
Inartificialia dico quecumque non per nos inveniuntur sed ante fuerunt ut testes tormenta conscripture et quot huiusmodi artificiales vero quecumque per scientiam et per nos construi possibile quare oportet horum hiis quidem uti hec autem invenire
 
Fidei autem per sermones procedentis tres species sunt hee quidem sunt in consuetudine sermonis hee vero in disponendo auditorem qualiter hee vero in ipso sermone propter demonstrare aut apparere demonstrare
 
Per consuetudinem quidem quando utique sic dicitur sermo quod dicentem faciat fide dignum modestis namque enim credimus magis et minus de omnibus quidem manifeste in quibus vero certum non est sed utrumlibet manifeste opinari et omnino
 
Oportet autem et hoc contingere per sermonem sed propter hoc quod non existimamus prius qualem esse quendam dicentem non enim quemadmodum quidam sermocinantium artificialiter apposuerunt in arte modestiam dicentis sicut non proficientem ad probabile sed fere ut dicam magis propriam habet fidem consuetudo
 
Per auditores autem cum utique ad passionem a sermone deferuntur non enim similiter tradimus iudicia tristabiles et gaudentes aut amantes et odientes ad quod et solum et dicimus nituntur negotiari artificialiter sermocinantes
 
De hiis igitur explanabitur unumquodque cum de passionibus dicemus per sermones quidem credunt quando utique verum aut apparens demonstrabimus et ex probabilibus circa unumquodque
 
Cum autem fides per hec sint palam quoniam hec tria est accipere habendi potentiam sillogizandi et sciendi que sunt circa consuetudines et virtutes et tertium que circa passiones quid autem sit quelibet passionum et quale quid et ex quibus fiunt et quomodo sicut contingit rethoricam tamquam innatam partem quandam dialetice esse et negotii quod est circa consuetudinem quam iustum est appellare civilem

Ideo que induitur rethorica habitum eius que est civilis et qui contradicunt hanc hec quidem per ignorantiam hec quidem per superbiam hec autem et per alias causas humanas est enim pars quedam dialetice et similis quemadmodum et incipientes diximus nullius enim determinati neutra istarum scientia quomodo se habet sed potentie quedam habundandi sermonibus
De potentia quidem igitur ipsarum et qualiter se habeant ad invicem dictum est fere sufficienter eorum vero que sunt per demonstrare aut apparere demonstrare sicut et in dialeticis hoc quidem inductio est hoc vero sillogismus aliud autem apparens sillogismus
 
Voco enim entimema quidem rethoricum sillogismum exemplum vero inductionem rethoricam
 
Omnes autem fidem faciunt propter demonstrare aut exempla dicentes aut entimemata et extra hec nichil quare et si universaliter necesse est sillogizantem aut inducentem demonstrare quia igitur aut aliquem igitur manifestum autem nobis hoc ab Analeticis necessarium utrumque horum utrique horum idem esse
 
Quod autem est differentia exempli et entimematis manifestum ex Topicis illic enim de sillogismo et inductione dictum est prius quoniam quidem in demonstrando in pluribus et paucis quod sic se habet ibi enim inductio est hic autem exemplum quibusdam autem existentibus aliud aliquid per hec accidere et propter hec esse hec universalia aut ut in pluribus illic quidem sillogismus hic autem entimema vocatur
 
Manifestum autem quoniam utrumque habet bonum species rethorice sicut in disciplinalibus dictum est et in hiis similiter se habet sunt enim hee quidem exemplares rethorice hee vero entimematice et rethores similiter hii quidem exemplares hii vero entimematici
 
Probabiles autem nichilominus sermones qui sunt per exempla perturbantur vero magis et qui entimematici causam autem ipsorum et qualiter utroque utendum dicemus posterius nunc autem de hiis huiusmodi magis determinemus sincere
 
Quoniam enim probabile cuidam probabile est et rectum quidem per se ipsum probabile et credibile hoc autem quod videtur demonstrari per huiusmodi nulla vero ars scrutatur singulare ut medicina quid Socrati sanum est aut Callie sed quid huic quidem hiis aut quid hiis hoc enim artificiale singulare vero infinitum nec scibile nec rethorica singulare opinabile inquirit ut Socrati aut Yppie sed quid hiis autem sicut dialetica
 
Et enim ipsa sillogizat non ex quibus contingit videntur autem quedam et fatuis sed illa quidem ex convenientibus sermoni rethorica vero ex consuetis utique deliberare
 
Est autem opus ipsius de hiis de quibus deliberamus et artes non habemus et in hiis auditores qui non possunt per multa conspicere neque delonge sillogizare
 
Deliberamus autem de apparentibus contingenter utrimque se habere de impossibilibus enim aliter aut fieri aut esse aut se habere nullus deliberat sic existimans
Non enim plura
 
Contingit autem sillogizare et congregare hec quidem ex sillogizatis prius hec vero ex non sillogizatis indigentibus autem sillogismo ex eo quod non sunt opinabilia necesse autem horum hec quidem non esse bene consequentia propter longitudinem iudex enim supponitur esse universaliter hec vero non probabilia ex eo quod non ex confessis sunt neque opinabilibus quare necessarium est entimema esse et exemplum de contingentibus autem sicut in pluribus se habere sed exemplum quidem tamquam inductionem entimema quidem sicut sillogismum et ex paucis autem et multociens minimis aut ex quibus primus sillogismus si enim fuerit aliquid horum cognitum non oportet dicere ipse enim auditor hoc proponit ut quod Dorieus coronatur in agone vicit sufficiens est dicere quoniam Olimpia vicit quod coronatur in Olimpiadibus non oportet proponi cognoscunt enim omnes
 
Quoniam autem pauca quidem sunt necessaria ex quibus rethorici sillogismi sunt plura enim de quibus iudicia et inspectiones contingit et aliter se habere de quibus autem agunt volunt et provident quecumque autem aguntur huius generis sunt et non ut dicam ex necessitate horum hec vero ut in pluribus accidentia et contingentia ex talibus necesse est aliis sillogizari necessaria vero ex necessariis manifestum autem est nobis et hoc ex Analeticis palam quoniam ex quibus entimemata dicuntur entimemata vero ex ycotibus et signis quare necesse est horum utrumque utrique idem esse
 
Ycos enim est sicut in pluribus fiendum non universaliter quemadmodum determinant sed circa contingentia aliter se habere sic se habens ad illud ad quod ycos sicut universale ad particulare signorum autem hoc quidem sic se habet sicut quiddam particularium ad universale hoc sicut aliquid universalium ad particulare
 
Horum autem quod necessarium est tecmirium quod vero non necessarium innominatum est secundum differentiam
 
Necessaria quidem igitur dico ex quibus fit sillogismus ideo que tecmirion huiusmodi signorum est cum enim non contingere opinantur dissolvere predictum tunc ferre arbitrantur tecmirium sicut demonstratum et perconclusum
 
Tecmar quidem et terminus idem sunt secundum antiquam linguam
 
Sunt autem signorum hoc quidem sicut particulare ad universale ut si quis dicat signum esse quod sapientes iusti Socrates quidem sapiens igitur iustus
 
Hoc quidem igitur signum solubile enim et verum erit dictum non sillogizabile enim hoc vero ut si quis dicat signum quoniam egrotat febricitat enim aut peperit quoniam lac habet necessarium est
Quod signorum tecmirium solum est solum enim utique verum erit et insolubile est
Hoc vero sicut universale ad particulare se habet ut puta si quis dicat quoniam febricitat signum esse dense respirat
 
Solubile enim et hoc quamquam verum sit contingit autem et non febricitanti pneustian
 
Quid igitur ycos est et quid signum et quid tecmirium et quid differant dictum est quidem nunc et magis autem manifestum et de hiis et propter quam causam hec quidem sillogizabilia sunt hec quidem sillogizata in Analeticis determinatum est de ipsis
 
Exemplum autem quoniam est inductio dictum est est autem neque sicut pars ad totum neque sicut totum ad partem neque sicut totum ad totum sed sicut pars ad partem simile enim ad simile cum utique utraque quidem erunt in eodem genere notius autem utrumque utriusque exemplum erit ut quoniam insidiatur deliberat tyrannidi Dyonisius petens custodiam et enim Pesistratus prius insidians petebat custodiam et accipiens tyrannizavit et Theagenes in Megaris et alii quoscumque possunt producunt exemplum omnes fiunt Dyonisii quem non produxerunt per hoc petere
 
Omnia autem hec sub eodem universali quoniam qui insidiatur tyrannidi custodiam petit
 
Ex quibus quidem igitur dicitur apparens fides esse demonstrativa dictum est
 
Entimematum maxima differentia et maxime solubilia fere circa omnes est que et circa dialeticam disciplinam sillogismorum hec quidem ipsorum sunt secundum rethoricam sicut et secundum dialeticam hec vero secundum alias artes et potentias has quidem entes has vero non iam sumptas ideo que latent et auditores et magis tangentes secundum modum transgrediuntur ex ipsis
 
Magis autem manifestum erit quod dicitur per plura dictum
 
Dico enim dialeticos et rethoricos sillogismos esse de quibus locos dicimus hii autem sunt quot communes de iustis et de naturalibus et de civilibus et de multis differentibus specie ut qui est a maiori et minori locus non enim magis erit ex hoc sillogizari aut entimema dicere de iustis autem aut naturalibus aut de quolibet et quid huiusmodi species differunt
Propria autem quecumque ex propositionibus circa unamquamque speciem aut genus sunt ut de naturalibus sunt propositiones ex quibus neque entimema neque sillogismus est de ethicis et de hiis alia ex quibus non est de naturalibus similiter autem hec sic se habent in omnibus
 
Illa autem non faciunt circa nullum genus bene scibilia circa nullum enim subiectum sunt hec autem in quantum quis utique melius eliget propositiones faciens aliam scientiam dialetice et rethorice si enim attingat principia non adhuc dialetica neque rethorica sed illa erit cuius habebit principia
 
Sunt autem plura entimematum ex hiis speciebus dicta de particulari et propriis ex communibus autem minora
 
Quemadmodum igitur et in Topicis et hic dividendum entimematum species et locos ex quibus sumendum
 
Dico autem species quidem propositiones proprias que sunt circa unumquodque genus locos autem communes pariter omnium
 
Primo quidem igitur dicamus de speciebus primo quidem assumamus genera rethorice quomodo dividentes quot sunt de hiis divisim assumimus elementa et propositiones
Sunt autem rethorice species tres numero tot enim et auditores sermonum sunt
Constat enim ex tribus sermo ex dicente quidem et de quo dicit et ad quem et finis apud hunc dico autem auditorem
 
Necesse autem auditorem aut scientem esse aut iudicem iudicem autem aut factorum aut futurorum
 
Est autem qui de futuris iudicat ut orator de factis vero iudex qui vero circa potentiam sciens quare ex necessitate utique erunt tria genera sermonum rethoricorum deliberativum iudiciale demonstrativum
 
Deliberationis quidem hoc dissuasum aliud vero persuasum semper enim deliberantes propria et communia perorantes horum alterum faciunt
 
Iudicialis quidem hoc quidem accusatio alterum vero responsio horum enim utrum igitur facere necesse questionantes
 
Demonstrativi quidem hoc quidem laus hoc vero vituperium
 
Tempora autem uniuscuiusque istorum sunt deliberanti quidem futurum de futuris enim deliberat qui persuadet aut dissuadet iudiciali vero factum de factis enim semper hic quidem accusat alter vero respondet demonstrativo valde proprium est presens secundum enim existentia laudant aut vituperant omnes utuntur autem multociens et preterita commemorantes et futura preponentes
 
Horum autem unicuique finis alius est et cum sint tria tres deliberanti quidem utile et inutile qui enim persuadet sicut melius consulit qui vero dissuadet sicut deterius dissuadet alia vero cum hoc assumit aut iustum aut iniustum aut bonum aut malum iudicantibus vero iustum et iniustum et alia et hii assumunt ad hec laudantibus et vituperantibus bonum et malum alia vero ad hec et hii referunt
 
Signum quidem quoniam dictum unicuique finis est de aliis enim aliquotiens non dubitabunt ut iudex quomodo non factum est aut quomodo non lesit quoniam autem iniustificat non utique confitebitur non enim verebatur iustitiam
Similiter autem et deliberantes alia quidem multociens pretermittunt sicut inhonesta deliberant aut ab utilibus dissuadent non utique confitebuntur sicut non iniustum cives vicinos servos facere et nichil iniustificantes multociens non curant
Similiter autem et laudantes et vituperantes non considerant aut honesta egerint aut inhonesta sed in laude posuerunt quoniam despicientes quod proficit eis multociens operati sunt bonum aliquod ut Achillem laudant quoniam auxiliatus est alteri Patroclo sciens quoniam oportet ipsum mori quam vivere
 
Huic autem huiusmodi mors melior est vivere vero honestum
 
Manifestum autem ex dictis quod necesse est de hiis habere prius propositiones tecmiria enim et ycota et signa propositiones sunt rethorice universaliter quidem enim sillogismus ex propositionibus est entimema quidem sillogismus quidam sensibilis ex predictis
 
Quoniam autem neque fieri arbitrantur neque facta sunt impossibilia sed possibilia neque non fienda aut futura non arbitrantur hec quidem facta sunt hec vero fient necessarium est et deliberanti et iudicanti et demonstranti habere propositiones de possibili et impossibili et si factum est aut non aut erit aut non
 
Amplius autem quoniam omnes et laudantes et vituperantes et persuadentes et dissuadentes et accusantes et respondentes non solum predicta demonstrare temptant sed et quoniam magnum aut parvum bonum aut malum aut iustum aut iniustum aut secundum se aut ad alia ad invicem intromittuntur palam quoniam oportebit et de magnitudine et de parvitate et maiori et minori propositiones habere et de universali et particulari ut puta quid maius bonum aut quid minus aut iustificatio aut iniustificatio similiter autem et de aliis
 
De quibus quidem igitur ex necessitate oportet dicere propositiones dictum est post hec autem dividendum est propria de unoquoque istorum ut puta de quibus deliberatio et de quibus demonstrativi sermones tertio autem et de quibus iudicia
Primum quidem igitur sumendum est circa que bona aut mala consultans deliberat quoniam utique non circa omnia sed quecumque contingit fieri et non quecumque vero ex necessitate aut sunt aut erunt aut impossibile est esse aut fieri de hiis autem non est consultatio
Neque utique de contingentibus omnibus sunt enim et natura quedam et a fortuna fienda bona contingentium et fieri et non de quibus non est pre opere deliberare sed manifestum quod de quibuscumque consultare
 
Hec autem sunt quecumque possunt reduci ad nos et quorum principium generationis in nobis est usque ad hoc consideramus quousque inveniamus si a nobis possunt agi
 
Unumquodque igitur diligenter dinumerare et assumere in species de quibus consueverunt vivere amplius autem quantum contingit de ipsis determinare secundum veritatem non oportet secundum presens tempus inquirere pro eo quod non est rethorice artis sed manifestioris et verioris multo magis attribuitur et nunc eidem a propriis speculationibus quod et primo dicentes adipiscimur verum est quoniam rethorica componitur ex dialetica scientia et ex civili que est circa consuetudines similia autem sunt hec quidem dialetice hec autem sophisticis sermonibus
 
Quantum autem si utique quis aut dialeticam aut hanc non tamquam potentias sed scientias temptat construere solvet naturam ipsorum destruens pertranseundo construens ad scientias aliquarum subiectarum quidem rerum sed non solum sermonum
 
Tamen quecumque pre opere est quidem dividere adhuc autem relinquit inquisitionem civili scientie dicamus et nunc
 
Fere enim de quibus consultant omnes et circa que agunt consultantes maxime autem inveniunt quinque numero entia hec autem sunt de expensis et de bello et pace amplius autem et de custodia loci et inducendis et extrahendis et legum positione quare de expensis quidem debentem deliberare oportet utique introitus civitatis considerare et quot et quales quomodo si aliqua deficit restauretur et si quis minor augeatur amplius autem consumptiones civitatis omnes quomodo si qua superflua auferatur et si qua maior minor fiat non enim apponentes super existentibus ditiores fiunt sed auferentes a consumptionibus
 
Hec enim non solum ex experimento circa propria contingit videre sed necessarium est et ab inventis ab aliis ystoriatum esse ad consultationem circa hoc
 
De bello vero et pace potentiam videre civitatis quanta fuit iam et quantam contingit esse et qualis quedam est que presens est et si qua contingit ante fieri amplius autem bella quedam et quomodo pugnaverunt
 
Non solum proprie civitatis sed et aliorum hec necesse scire aut apud quos arbitrandum bellare quomodo ad meliores quidem pacificant apud minores quidem in ipsis erit bellare et potentias quidem utrum equales aut inequales est autem et in hac excellere et deficere superhabundare et minorificari
Necesse vero et ad hec non solum propria bella providere sed et ea que sunt aliorum quomodo contingunt a similibus enim similia fieri apta nata sunt
Amplius autem de custodia loci quod non lateat nos quomodo custoditur sed necesse multitudinem videre custodie et speciem et loca custodiarum hoc autem impossibile si non est expertus loci ut si minor fuerit custodia addatur et si superflua auferatur et apta loca custodiunt magis
 
Amplius autem de nutrimento quanta consumptio sufficiens est civitati et quantum ibidem factum et quantum introducendum et quorum extraductione indigent et quorum inductione quod ad hos consultationes et compositiones fiant penes duo enim necessarium custodire cives non querulos sine crimine vel infamia penes maiores et penes ad hec utiles
 
Ad roborationem autem omnia hec necesse est posse inspicere nichilominus autem de legum positione dicere in legibus enim est salus civitatis quare necessarium est scire quot sunt civilitatum species et que expediunt unicuique et ex quibus corrumpi contingit et de propriis civilitatis et contrariis
 
Dico autem a propriis corrumpi quoniam extra optimam civilitatem alie omnes remisse et intense corrumpuntur ut puta regimen populi non solum remissum infirmius fit et finiet ad parvum dominium sed tensum vehementer quemadmodum et curvitas et simitas non solum remisse ad medium veniunt sed vehementer curva facta sic disponunt quare non nares habere videantur
 
Utile autem in legum positionibus non solum considerare que conveniunt civilitati a preteritis sed eas que sunt ab aliis scire que quibus conveniunt quare manifestum quoniam ad legum positionem terre periodi sunt utiles exinde enim est accipere gentium leges ad civiles autem consultationes circa operationes scribentium hystorias hec autem omnia civilis et non rethorice opus est
 
De quibus quidem oportet habere debentem consultare maxima tot sunt ex quibus autem oportet et de hiis et aliis persuadere aut dissuadere rursum dicamus
Fere utique et propria unicuique et communis omnibus intentio quedam est quam inspicientes et appetunt et fugiunt et hoc est sicut in capitulo diceretur felicitas et partes sue quare gratia exempli accipiamus quid est ut dicam simpliciter felicitas et ex quibus partes eius de hac enim et ad hanc conferentibus et de contrariis huic omnes persuasiones et dissuasiones sunt construentia enim ipsam aut aliquid partium magis aut minus oportet operari destruentia vero aut impedientia aut contraria facientia non operari
Sit utique felicitas bona operatio cum virtute aut sufficientia vite aut vita cum firmitate delectabilis aut copia possessionum et corporum cum virtute conservativa et operativa horum fere enim quid horum aut unum aut plura felicitatem confitentur esse omnes
 
Si utique est felicitas tale quid necesse est eiusdem esse partes nobilitatem polifilian cristofilian divitias eutegnian bonam filiationem et multam politegnian eugirian bonam senectutem amplius et corporis virtutes ut puta sanitatem pulcritudinem fortitudinem magnitudinem potentiam agonisticam gloriam honorem bonam fortunam virtutem sic enim utique valde sufficiens erit si fuerint in eo que sunt in eo et bona exterius non enim sunt alia preter hec
 
Sunt autem in eo ea que sunt in anima et corpore exterius vero nobilitas et amici et pecunie et honores amplius autem decere arbitramur esse potentiam et fortunam sic enim utique firmissima vita erit
 
Accipiamus igitur similiter quid unumquodque horum est
 
Nobilitas quidem igitur est genti et civitati ibidem esse genitos aut antiquos esse et prepositos primos apparentes et multos apparentes fieri ex ipsis in invidis propria autem nobilitas aut a maribus aut a mulieribus et consanguinitas ab utrisque et quemadmodum in civitate primos cognitos aut a virtute aut a divitiis aut ab alio honorabilium et multos apparentes ex genere et viros et mulieres et iuvenes et senes
 
Eutegnia autem bona filiatio autem et multa et politegnia non inmanifesta
 
Est autem communi quidem bona filiatio iuventus si fuerit multa et bona bona vero secundum virtutem corporis ut puta magnitudinem pulcritudinem fortitudinem potentiam agonisticam anime vero castitas et virilitas iuvenis virtus propria vero eutegnia et politegnia habere proprios bonos filios et hos esse mares et feminas feminarum autem virtus corporis quidem pulcritudo et magnitudo anime vero castitas et philargiria absque illiberalitate
 
Similiter autem communi et proprie et secundum viros et mulieres oportet inquirere unumquodque horum inesse quibuscumque enim mala que sunt secundum mulieres quemadmodum Lacedemoniis fere secundum medium non felicitantur
 
Partes autem divitiarum multitudo pecunie prediorum terre possessio et magnitudine et pulcritudine differentium amplius autem et possessio bestiarum et magnitudine et pulcritudine differentium hec autem omnia firma et liberalia et utilia
Sunt autem utilia quidem magis fructuosa liberalia vero que sunt ad delectationem fructuosa vero dico ex quibus redditus delectabilia vero ex quibus nichil aliud preter usum fit quoniam dignum
Terminus firmitatis quidem in possidendo hic et sic ut in ipso esse usum ipsorum et propria esse aut non quando utique in ipso erat alienare dico autem alienationem dationem et emptionem
 
Omnino vero ditari est in utendo magis quam in possidendo et enim horum actio est et possessio divitiarum
 
Bona gloria vero est ab omnibus studiosum existimari aut quid tale habere quod omnes appetunt aut multi aut boni aut sapientes
 
Honor vero est signum remunerabilis euechie honorantur vero iuste quidem et maxime remunerantes nichilominus honoratur et potens remunerare remuneratio vero aut ad salutem et quot sunt cause essendi aut aliquid aliorum bonorum quorum partes possessio aut omnino aut hic aut tunc multi enim per modica que videntur honorem adipiscuntur sed modi et tempora sunt cause
 
Partes autem honoris sacrificia commemorationes moderate et immoderate monumenta et templa prepositus ycones nutrimenta regimen populi barbarica quidem ut puta adoratio et extasis oblationes que singulis honorabiles
 
Et enim oblatio est possessionis datio et honoris signum ideo que et amatores pecuniarum philocrimati et philotimi desiderant ipsa utrique enim habent quibus indigent et enim possessio est quam desiderant amatores pecunie et honorem habent quem desiderant philotimi
 
Corporis vero virtus sanitas hec autem sic quod absque morbo sint utentes corporibus multi enim sani sunt quemadmodum Yrodicus dicitur quorum nullus utique felicitabit de sanitate quia abstinet ab omnibus humanis aut pluribus
 
Pulcritudo vero alia secundum unamquamque etatem est
 
Adolescentis Iuvenis igitur pulcritudo apud labores utile habere corpus qui sunt ad viam et violentiam aut potentem delectabilem existentem videre ad delectationem ideo et tolerantes optimi pulcri quoniam ad violentiam et ad celeritatem simul innati sunt augmastici vero ad labores quidem bellicos delectabilem esse cum terribilitate senis vero ad labores necessarios sufficiens non tristabile vero quia non habet quo senectus cogitur
Robustitas quidem est potentia movendi aliud sicut vult necesse autem movere aliud aut trahendo aut impellendo aut removendo aut reprimendo quare robustus aut omnibus aut horum quibusdam est robustus
Magnitudinis autem virtus est in superhabundando secundum longitudinem et profunditatem et latitudinem multorum in tanto maiori quod non tardiorem faciam motum propter superhabundantiam
 
Agonistica vero corporis virtus constat et ex magnitudine et fortitudine et celeritate et enim celer robustus quidem est qui enim potens est crura bene proicere et movere celeriter et longe cursor qui vero premit et continet luctator qui vero in vulnere vulnerator qui vero in hiis utrisque pancratiasticus et qui in omnibus faciens pentathlus
 
Bona senectus vero est mora senii sine tristitia non enim si cito senescit euchirus bonus senex neque si multum tristabilis
 
Sunt autem ex virtutibus corporis et fortune non enim existens infirmus et fortis non erit impatiens neque tristabilis et non longevus neque utique felix manet
 
Est autem quedam et absque fortitudine et sanitate alia virtus longevitatis plures enim absque virtutibus corporis longevi sunt sed non de hiis nunc subtilis perscrutatio utilis est
 
Polifilia vero nunc et cristofilia non inmanifesta amici determinati quoniam hic est amicus qui quecumque arbitratur bona esse illi et operativus est horum propter illum
 
Cui vero multi tales polifilus cui vero et modesti viri cristofilus
 
Eutichia autem est quorum bonorum fortuna causa est hec fieri et esse omnia aut plurima aut maxima
 
Causa vero est fortuna aliquorum quidem et quorum artes multorum vero et inartificialium ut puta quorum natura contingit vero et extra naturam esse sanitatis quidem enim ars est causa pulcritudinis vero et magnitudinis natura
 Omnino vero huiusmodi bonorum sunt a fortuna in quibus est invidia
 
Est autem et inrationabilium bonorum causa fortuna ut puta si alii quidem mali fratres hic bonus et si alii non invenerunt thesaurum hic vero invenit aut si vicinum contingat sagitta hunc vero non aut si non venit solus semper iens hii vero venientes destructi sunt omnia enim huiusmodi eutichimiates esse videntur
 
De virtute autem quoniam proprius est locus qui est de laudibus quando utique de laude faciamus sermonem tunc determinabitur
Quecumque quidem igitur oportet inspicere persuadentes sicut futura aut presentia et quecumque dissuadentes manifestum contraria enim horum sunt
Quoniam autem consultanti est intentio honestum deliberant vero non de fine sed de hiis que sunt ad finem hec enim sunt honesta secundum operationes honestum vero bonum sumendum utique erit elementa de bono et honesto simpliciter
 
Est autem bonum quod per se ipsum est desiderabile et cuius gratia aliud affectamus et quod omnia desiderant aut omnia utique sensum habentia et intellectum aut si accipiant intellectum aut quecumque intellectus unicuique dat et quecumque intellectus qui est circa singula tradit unicuique hoc est unicuique bonum et quo presente bene consistit et sufficienter se habet et sufficiens et effectivum aut conservativum horum et quod consequuntur huiusmodi et impeditiva contrariorum et corruptibilia
 
Consequitur autem dupliciter aut enim simul aut posterius ut puta discere quidem scire posterius sanare autem vivere simul et effectiva tripliciter hec quidem sicut sanare sanitatis hec vero sicut cibi sanitatis hec vero sicut gignastice exercitare quoniam sicut in pluribus facit sanitatem
 
Hiis positis necesse est acceptiones bonorum bonas esse et depositiones malorum consequitur enim non habere quidem malum simul habere vero bonum posterius
 
Et aut utique minoris boni maior acceptio et aut maioris mali minor quanto enim superat maior minorem tanto fit huius quidem acceptio huius vero depositio
 
Et virtutes autem necesse bonum esse secundum has enim bene se habent habentes et effective bonorum sunt et operative de unaquaque vero et que et qualis divisim dicendum et voluptatem bonum esse
 
Omnia enim animalia appetunt ipsam natura quare et bona et voluptuosa necesse bona esse hec quidem enim delectationis effectiva bonorum vero hec quidem delectabilia hec vero per se ipsa desiderabilia
 
Est autem ut singulum dicere necesse bona esse felicia et enim secundum se desiderabile et sufficiens et causa ipsius multa appetimus
 
Iustitia fortitudo castitas magnanimitas magnificentia et alii huiusmodi habitus virtutes enim sunt anime
Et sanitas et pulcritudo et huiusmodi virtutes corporis et effective multarum ut puta sanitatis et voluptatis et vivendi ideo que perfectum videtur esse quoniam duorum pluribus honorabilissimorum causa est voluptatis et vivendi
Divitie enim virtus possessionis et effective multorum
 
Honor gloria et enim delectabilia et effectiva plurimorum et consequitur ipsis ut in pluribus inesse ea a quibus honorantur
 
Potentia dicendi operandi effectiva enim omnia huiusmodi bonorum
 
Amplius mentis memorie bone iracundie sollertia omnia talia effective enim bonorum ipse virtutes sunt
 
Similiter autem et omnes scientie et artes
 
Et vivere et si enim nichil aliud consequitur supra bonum aut malum secundum se desiderabile est
 
Et iustum honestum enim communitati est
 
Hec quidem igitur fere confessa bona sunt in disceptantibus vero ex hiis autem sillogismi
 
Cui contrarium malum hoc bonum
Et cuius contrarium inimicis confert ut puta si trepidum esse maxime confert inimicis palam quoniam virilitas maxime proficua civibus
Et universaliter quod hostes deliberant aut in quo gaudent contrarium hoc utile fit ideo que bene dictum est aut profecto gauderet Priamus
 
Est autem hoc non semper ut in pluribus nichil enim impedit aliquotiens eadem conferre contrariis unde dicitur sicut mala congregant homines quando utique idem lesibile utrisque
 
Et cuius non est superhabundantia hoc bonum quod vero erit maius quam oportet malum
 
Et cuius gratia multa fiunt aut multa consumuntur manifestum enim bonum iam et sicut finis iam hoc existimatur a multis finis autem bonum
 
Et hec dicta sunt dimittent Helenam gloriam Priamo et omnibus Troianis et morari malum multo tempore
 
Et proverbium in hostio lagenam
 
Et quod multi appetunt et quod circa pugnam bonum apparens quod omnes appetunt hoc bonum est plures autem sicut omnes videntur
 
Et laudabile nullus enim quod non est bonum laudat
 
Et quod inimici et mali laudant quemadmodum enim omnes utique confitentur et quod male sustinentes pro eo enim quod manifestum confitentur utique quemadmodum et mali quos amici vituperant et boni quos inimici vituperant ideo derideri opinati sunt Corinthii de Symonide facientes a Corinthiis vero non culpabatur Ylion
Et quod aliquis sapientum aut bonorum virorum aut mulierum preiudicarunt ut puta Ulixem Pallas aut Helenam Theseus et Alexandrum dee et Achillem Homerus
Et penitus omnino voluntaria appetunt operari predicta quidem et hostibus mala et amicis bona et possibilia possibilia enim dupliciter sunt fienda utique et facile fienda facilia vero quecumque sine tristitia aut in modico tempore difficile enim determinant aut cum tristitia aut multitudo temporis
 
Et si utique sicut volunt volunt enim aut nullum malum aut minus bono hoc autem est si latet aut tormentum particulare aut permodica
 
Et propria et que nullus et superflua quid enim non sic magis
 
Et convenientia ipsis talia vero convenientia secundum genus et potentiam et que deficere arbitrantur quamvis parva sint nichil minus appetunt hec operari
 
Et bene operabilia
 
Possibilia enim sicut facile bene operabilia vero que omnes aut plures aut similes aut minores rectificaverunt
 
Et que dant amicis aut removebunt ab hostibus
 
Et quot quos mirantur volunt operari
 
Et ad que appetibiles sunt et experti facile enim rectificare opinantur
Et que nullus malus laudabile enim magis
Et que desiderantes adipiscuntur non enim solum delectabile sed melius videtur
 
Et que maxime singuli ad que tales ut puta amatores discordie si victoria est filotimi si honor est amatores pecunie si pecunie et alii similiter
 
De bonis quidem igitur et honesto ex hiis sumenda est fides
Quoniam autem multociens confitentes utraque oportere de magis dubitant altercantur consequenter utique erit dicendum de maiori bono et de magis honesto
 
Sit utique superhabundans quidem in tantum et amplius quod superatur vero quod inest et maius quidem semper et plus ad minus magnum autem et parvum et multum et parum ad magnitudinem multorum superhabundans quidem magnum deficiens vero parvum et multum et modicum similiter
 
Quoniam igitur bonum dicimus quod causa sui ipsius et non alterius desiderabile et quod omnes appetunt et que intellectum quidem et sapientiam habentes eligunt et effectivum et conservativum aut quod consequuntur huiusmodi cuius vero gratia finis est finis autem est cuius gratia alia sibi bonum vero quod ad se hec habet necesse est plura uno et minoribus connumeratis uno aut minoribus maius bonum esse superhabundat enim quod vero inest superatur
 
Et utique maius superat maius et ipsa se ipsa et quecumque ipsa se ipsa et maius maius ut puta si maior vir maior muliere maiori et penitus viri mulieribus maiores et viri omnino mulieribus et vir maior maiori muliere maior proportionale enim habent superhabundantie generum et maiorum in se ipsis
 
Et quando hoc quidem huic vero consequitur illud vero huic non consequitur autem aut huic simul aut huic consequenter aut potentie inest autem usus consequentis in usu utriusque
 
Consequitur autem simul sanare vivere hoc autem illi non posterius vero discere discendo scire potentia vero committere sacrilegium privare qui enim sacrilegus est privabit
Et superantia ipsum maius maiora necesse enim superhabundare et maius
Et effectiva maioris boni maiora hoc enim est effectivum maioris boni
 
Et cuius effectivum maius similiter si enim sanativum appetibilius delectabili et maius bonum et sanitas delectatione maior
 
Et desiderabilius appetibilius per se eo quod non per se ut robustitas sanativo hoc quidem enim non causa sui ipsius hoc vero causa per sui se quod est bonum
 
Quamvis sit hoc quidem finis hoc vero non finis hoc quidem gratia alterius hoc vero causa sui ut agonizari luctari bene habere corpus
 
Et quod minus egens est utroque aut aliis sufficientius enim est minus vero eget eo quod est minoribus aut facilioribus indigens
 
Et quando hoc quidem absque hoc non erit aut non possibile aut fieri utrumque autem absque hoc sufficientius vero quod non egens quare videtur maius bonum
 
Quamvis sit principium hoc vero non principium quamvis sit causa hoc vero non causa per se absque enim principio et causa impossibile esse aut fieri
 
Et in duobus principiis quod a maiori principio maius et in duabus causis quod a maiori causa maius
 
Et econverso duobus principiis quod est maioris principium maius est et in duabus causis que est a maiori causa maius
Manifestum est igitur ex predictis quoniam utrobique maius esse videtur et enim si principium hoc vero non principium videbitur maius et si non principium hoc vero principium finis enim maior et non principium tamquam Leodamas accusans et Callistratum dixit consultantem magis iniustificare Callistrato operante non enim utique esset egisse nisi esset consultans rursus vero Gabrium operantem consulente non enim utique esset fieri nisi esset operans huius enim gratia est deliberare qualiter operentur
Et rarius frequenti ut aurum ferreum impurum cum in usu non sit maior enim possessio quia difficiliora sunt
 
Secundum vero alium modum quod est frequens eo quod est raro quoniam usus superhabundat quod enim multum superat id quod modicum est unde dicitur perfecta quidem aqua
 
Et omnino quod difficilius est eo quod est facilius rarius enim est
 
Secundum alium vero modum quod facile eo quod difficile habet enim sicut volumus
 
Et quorum contrarium maius et cuius privatio maior
 
Et virtus non virtute et malitia non malitia maior hee quidem sunt fines hee vero non fines
 
Et quorum opera meliora et ipsa maiora et quorum malitie et virtutes maiores et opera maiora quoniam utique tamquam cause et principia exeuntia et sicut exeuntia cause et principia
 
Et quorum superhabundantia appetibilior aut melior ut certe subtiliter videre desiderabilius odorare et enim visus odoratu et fileterum esse filocrimato magis melius quare fileteria philocrimatia
 
Et opposite se habentium meliorum superationes meliores et pulcriorum pulcriores
Et quorum desideria meliora aut eligibiliora maiores enim appetitus maiorum sunt
Et meliorum utique desideria meliora propter idem
 
Et quorum scientie meliores aut studiosiores et cause res meliores et studiosiores sicut se habet scientia et verum precipit autem unaqueque harum
 
Et studiosiorum et meliorum scientie proportionale propter hec
 
Et que iudicabunt utique aut iudicaverunt sapientes aut multi aut plures aut optimi bonum aut maius necesse est sic se habere aut simpliciter erit et secundum sapientiam iudicaverant
 
Est autem hoc commune et secundum alia et enim quid et quantum et quale sic se habet sicut scientia et sapientia dicit
 
Sed de bonis diximus determinatum est bonum esse quod accipientes res sapientiam eligunt unumquodque palam igitur quoniam maius est quod sapientia dicit
 
Et quod inest melioribus aut simpliciter meliores ut virilitas robustitate
 
Et quod eliget utique melior aut simpliciter erit melior ut iniustificari maius quam iniustificare qui est iustior
 
Et proprium minus delectabili delectationem enim omnia volunt et gratia eiusdem delectari desiderant delectari determinatum autem est hiis bonum et finis proprium vero quod est intristabile et diuturnius delectabile
Et melius minus bono bonum est scilicet delectabile aut per se appetibile
Et quantum ipsi sibi ipsis aut amicis volunt causa esse magis hec maiora bona quantum vero minus maiora mala
 
Et diuturniora eis que sunt parvi temporis et firmiora infirmioribus superhabundat enim usus horum quidem in tempore horum vero in voluntate quando enim utique volunt esse magis quam firmi
 
Et sicut utique ex coelementis et similibus casibus et alia consequuntur ut si viriliter melius et appetibilius caste et virilitas castitate et virile esse casto esse
 
Et quod omnes appetunt eo quod non omnes
 
Et quod plures quam pauciores bonum enim est quod omnes appetunt quare et maius quod magis
 
Et quod dubitantes aut inimici aut iudicantes aut quos ipsi iudicant hoc quidem enim sicut utique omnes dicerent est hoc vero quod domini et scientes
 
Et quando quidem quod omnes participant maius dedecus enim non participare tunc quod nullus aut pauci rarius enim est
 
Et laudabiliora meliora enim
 
Et quorum honores maiores honor enim tamquam dignitas quedam est
Similiter autem et que sunt confitentium aut apparentium aut magnorum maiora
Et divisa in partes maiora videntur
 
Plura enim superant quam videntur unde et poeta dicit Meleagrum persuaderi ab uxore dicente quot mala contingunt hominibus quorum civitas capitur quoniam populus destruitur ignis vertit civitatem in cinerem filios alii capiunt
 
Et componere quidem et fabricare sicut Epycharmus propter hoc idem in divisione compositio enim superhabundantiam dat multam et quoniam principium videtur magnorum et causa
 
Quoniam autem difficilius et rarius maius tempora et etates et loci et anni et potentie faciunt maiora si enim preter potentiam et etatem et preter similes et aut sic aut hic aut tunc habitus magnitudo et bonorum et proborum et iustorum et contrariorum unde et epygrama Olimpiacum ante quidem frequentem habens contentionem et Ificrates se ipsum laudans dicens ex quibus sunt hec
 
Et innatum epictiti desiderabile possesso difficilius enim
 
Unde et poeta dicit mei ipsius sum doctor
 
Et magni maior pars sicut Periclis dixit epitafium dicens iuventutem tamquam ver ex anno aut adveniet
 
Et ea que sunt in usu maiori maiora ut que in senectute et egritudinibus
 
Et in duobus quod est propinquius fine
Et eidem aut simpliciter
Et possibile impossibili hoc quidem enim ipsi hoc vero non
 
Et quod in fine vite finis vero magis eis que sunt ad finem
 
Et ea que sunt ad veritatem eis que sunt ad opinionem diffinitio vero eius quod est ad opinionem quod latere debens non utique eliget ideo que et bene pati bene facere videbitur enim appetibilius esse hoc quidem enim quamvis fallat volet facere autem bene fallens non videtur utique eligere
 
Et quecumque esse magis aut opinari volunt ad veritatem enim magis ideo que iustitiam dicunt parvum esse quoniam videtur aut esse appetibilior sanare autem non
 
Et quod est ad plura utilius ut ad vivere et voluptatem et operari bona ideo que divitie et sanitas maxima videntur esse omnia enim habent huiusmodi
 
Et intristabile et cum delectatione maius uno quare superhabundat et delectatio et intristabilitas
 
Et in duobus quod eidem appositum maius totum facit
 
Et que non fallunt presentia quam que fallunt ad veritatem enim tendunt hec ut ditescere videbitur utique maius bonum opinari
 
Et amabile hiis quidem solum hiis vero cum aliis ideo non idem dampnum si quis habentem alterum oculum cecabit et habentem duos amabile enim ablatum est
Ex quibus quidem igitur oportet fidem ferre in persuadendo fere dictum est
Maximum vero et principalissimum omnium ad posse probare et bene consultare civilitates omnes assumere et consuetudines uniuscuiusque et honesta dividere
Probantur enim omnes honesto honestum enim est quod salvat civilitatem
 
Amplius autem propria est domini confirmatio propria vero divisa sunt secundum civilitates quot enim sunt civilitates tot et propria sunt
 
Sunt autem civilitates quatuor dimocratia oligarchia aristocratia et monarchia quare iudicare horum utique quedam pars erit aut totum horum
 
Est autem dimocratia civilitas in qua sorte dividunt potestates oligarchia quidem in qua qui sunt ab honoribus aristocratia autem in qua qui sunt secundum doctrinam doctrinam vero dico que est in lege
 
Qui enim manent in legalibus in aristocratia dominantur
 
Necesse est hos videri perfectos unde et nomen accepit hoc
 
Monarchia vero est secundum nomen in qua et unus omnium dominus est harum quidem secundum ordinem quoddam imperium que vero est indiffinita tyrannis
 
Finem vero uniuscuiusque civilitatis non oportet latere tendunt enim ad finem
 
Est autem dimocratie quidem finis liberalitas oligarchie quidem divitie aristocratie vero que sunt circa doctrinam legalia tyrannidis autem custodia
Palam igitur quoniam consuetudines et legalia et honesta que sunt ad finem uniuscuiusque appetenda si quidem appetunt ad hoc referuntur
Quoniam autem non solum fides fit per demonstrativum sermonem sed per consuetudinalem in faciendo aliquem videri dicentem vero credimus hoc autem est si bonus videtur aut bene amatus aut utrumque oportebit consuetudines civilitatum uniuscuiusque habere nos consuetudinem enim uniuscuiusque probabilissimam necessario ad unamquamque esse
 
Hec autem assumentur per se consuetudines vero manifeste secundum voluntatem voluntas autem refertur ad finem
 
Quecumque quidem igitur oportet appetere probantem sicut existentia aut entia et ex quibus oportet fidem honesti assumere amplius autem de consuetudinibus secundum civilitates et legalibus per que et qualiter habundemus in quantum est presenti tempori commensurabile dicamus dictum est enim in civilibus de hiis
Post hec autem dicamus de virtute et malitia et bono et malo cui enim intentio est laudanti et vituperanti accidet autem simul de hiis dicentes illa palam ex quibus quales quidam assumemur secundum consuetudinem quod est secunda fides ex ipsis enim et aliis nos et alium fide dignum poterimus facere ad virtutem enim
Quoniam contingit absque studio et cum studio laudare multociens non solum hominem aut deum sed inanimatum et aliorum animalium quodlibet secundum eundem modum et de hiis sumendum est propositiones quare quantum gratia exempli dicamus de hiis
 
Bonum quidem igitur est quod per se appetibile est laudabile erit ideo que necesse virtutem bonum esse bonum enim igitur et laudabile est
 
Virtus autem est potentia ut videtur habundans bonis et conservativa et potentia remunerativa multorum et magnorum et omnium circa omnia partes vero virtutis iustitia fortitudo castitas magnificentia magnanimitas liberalitas humilitas sapientia sophia
 
Necesse est autem maximas esse virtutes aliis utilissimas quoniam autem est potentia remunerativa ideo que iustos et fortes maxime honoramus aut quidem in bello aut vero et in bello et in pace utilis in hiis liberalitas emittunt enim et non student circa pecuniam quod maxime desiderant alii
 
Amplius autem iustitia quidem est virtus per quam quecumque propria sunt singuli habent et sicut lex iniustitia vero per quam que sunt aliena
 
Et fortitudo est per quam operativi sunt bonorum operum in periculis et in quibus lex precipit et ministri legis trepidatio vero e contrario
 
Castitas vero est virtus per quam ad delectationes corporis sic se habent sicut lex precipit incontinentia vero e contrario
 
Liberalitas autem circa pecunias bene effectiva illiberalitas autem e contrario
 
Magnanimitas autem virtus magnarum effectiva remunerationum pusillanimitas autem e contrario magnificentia vero virtus in consumptionibus magnitudinis effectiva pusillanimitas autem et microprepia est e contrario
Magnanimitas autem virtus magnarum effectiva remunerationum pusillanimitas autem e contrario magnificentia vero virtus in consumptionibus magnitudinis effectiva pusillanimitas autem et microprepia est e contrario
Sapientia vero est virtus intelligentie secundum quam bene consultare possunt de bonis et malis dictis in felicitate
 
De virtute quidem igitur et de universali et de partibus dictum est secundum presens tempus sufficienter de aliis vero non est difficile scire manifestum enim quoniam necessarium est effectiva virtutis esse bona ad virtutem enim et a virtute facta huiusmodi enim sunt signa virtutis et opera virtutis quoniam autem signa et huiusmodi quecumque sunt boni aut passiones necesse quecumque sunt fortia opera aut fortiter acta sunt bona esse et iusta et opera iuste passiones vero non in sola enim hac virtutum non semper iustum bonum sed in dampnificari dampnificando malum iuste magis quam iniuste et secundum alias virtutes similiter
 
Et in quibus remunerationes honor bone
 
Et in quibus honor magis quam pecunie
 
Et quecumque non causa sui ipsius operantur appetibilium et simpliciter bona quecumque pro patria aliquis fecit despiciens idem et que non eidem bona causa sui ipsius huiusmodi sunt
 
Et quecumque morienti contingunt esse magis quam viventi quod enim causa sui ipsius et magis habent viventia
 
Et quecumque opera causa aliorum minus enim se ipso
 
Et quecumque bone operationes circa alios sed non circa ipsum et circa bene facientes iuste enim et remunerationes non enim in ipso
 
Et contraria in quibus verentur mala enim verentur et dicentes et facientes et debentes sicut et Sampho fecit dicente Alceo volo aliquid dicere sed prohibet me verecundia que bona desiderabilia et non aliquid dicere lingue iniuriosum videbatur non habebat oculos sed dicebas de quo iusto
Et de quibus agunt non timentes de ferentibus enim ad opinionem hoc patiuntur
Et virtutes studiosiorum natura meliores ut puta viri aut mulieris
 
Et quecumque delectabiles aliis magis quam ipsis ideo que iustum et iustitia bonum
 
Et tormentare hostes et non fugare tunc enim utique retribuere iustum et bonum et forte et non minorificari
 
Et victoria et honor bonorum appetuntur enim non fructuosa existentia et superhabundantiam virtutis significat vel manifestat
 
Et commemorationes et magis maiores magis enim
 
Et que maius aliquid consequuntur et honor consequitur ideo que superflua et soli existentia meliora commemorabiliora enim
 
Et possessiones infructuose liberaliores enim
 
Et que singulis propria bona et quecumque signa sunt laudabilium singulis ut in Lacedemone dare liberalis signum non enim est facile virentem nullum opus facere mercennarium
 
Et nullam operari vanausam artem liberalis enim est non apud alium vivere
Sumendum autem et que sunt vicina existentibus sicut hec entia et ad laudem et ad vituperium ut verecundum et animatum secundario et emulum aut morionem utilem aut indolorosum mitem et unumquodque autem ex iuxtaconsequentibus semper ad melius ut iracundum et maniacum simpliciter et subiectum magnificum et humilem et in superhabundantiis quemadmodum in virtutibus existentes ut confidens animosum et luxuriosum liberalem videtur enim multis et simul paralogisticum ex causa
Si enim non necessario periculosus multo magis utique videbitur ubi bonum et si voluntarius contingentibus aut amicis superhabundantia enim virtutis bene facere omnibus
 
Intendere autem et a quibus laus sicut Socrates dicebat non est difficile Athenienses in Atheniensibus laudare
 
Oportet autem honorabile singulis sicut existens dicere ut puta in Scithicis aut Laconibus aut philosophis
 
Et universaliter honorabile agere ad bonum quoniam quidem videtur vicinari
 
Et quecumque secundum conveniens ut si dignitas progenitoribus et antecessoribus felix enim et bonum acquirere honorem
 
Aut iuxta conveniens ad melius et bonum tamquam si felicitans moderatus infelicitans vero magnanimus aut maior factus melior et secundum alia magis operativus
 
Tale autem et id quod est Yficratis ezionis et que Olimpiaci ante in humeris et quod est Symonidis aut patris et viri fratrem existentem tyranni
 
Quoniam autem operationum laus proprium autem studiosi quod est secundum voluntatem temptandum demonstrare operantem secundum voluntatem utile autem videri multociens secundum voluntatem factum ideo que accidentia et que sunt a casu sicut in proheresi sumendum si enim multa et similia feruntur signum virtutis esse videtur et voluntatis
 
Est autem laus sermo declarans magnitudinem virtutis
Oportet igitur operationes demonstrare sicut tales
Laus enim operationum est que vero sunt circum ad fidem ut nobilitas et pulcritudo ycos enim ex bonis bonum et sic nutritum talem esse ideo que laudamus operantes
 
Opera enim signa operationis sunt quoniam laudamus quidem utique et non operantes si credimus esse tales
 
Beatitudo vero et felicitas hiis quidem eadem hiis vero non eadem sed quemadmodum felicitas virtutem et felicitas continet hec
 
Habet autem communem speciem laus et consultationibus
 
Que enim in consultando supponantur utique hec eadem apposita dictioni laudes fiunt
 
Quoniam igitur habemus que oportet operari et qualem quendam oportet esse hec sicut suppositiones dicentes dictioni transponere oportet et convertere ut quoniam non oportet magnum sapere in hiis que sunt per fortunam sed in hiis que per se
 
Sic quidem igitur dicere suppositionem potest cui autem laus magnum sapiens non hiis que per fortunam sunt sed in hiis que per se
 
Quare quando volueris laudare inspice quid utique supponatur et quando utique supponatur inspice quid utique est laudationis
 
Dictio autem opposita erit e necessario quando utique hoc quidem prohibens hoc vero non prohibens simul ponatur
Utendum autem et augmentativis multis ut si solus aut primus aut cum perpaucis aut maxime fecit omnia enim bona
Et ex annis et temporibus hec autem secundum conveniens
 
Et si multociens idem rectificavit magnum enim et non a fortuna sed per se
 
Et si persuadentia et honorantia per hec inventa sunt et constructa et quibus primo laus facta est tamquam ad Ypologum et Armodium et Aristogitonem stare in foro similiter autem et in contrariis
 
Quamvis non in se habundet ad alios invicem sumere quod Ysocrates facit per consuetudinem
 
Oportet autem ad dignos coniudicare augmentativum et bonum si studiosiorum meliorum
 
Concidit autem rationabiliter augmentatio ad laudes in superhabundantia enim bonorum ideo que quamvis non apud dignos sed apud multos oportet assumere quoniam quidem superhabundantia videtur nuntiare virtutem
 
Universaliter autem communium specierum omnibus sermonibus augmentum quidem valde proprium demonstrativis operationes manifestas sumunt quare restat magnitudo apponi et pulcritudo exempla vero consultantibus ex preteritis enim futura divinantes iudicamus entimemata vero iudicialibus causam enim et demonstrationem maxime recipit genus propter non manifestum
 
Ex quibus quidem igitur laudes et vituperia dicuntur fere omnia et ad que oportet intendentes laudare et vituperare et ex quibus laudes fiunt et iniurie hec sunt habitis enim hiis contraria horum manifesta vituperium enim ex contrariis est
De accusatione vero et responsione ex quantis et quibus oportet fieri sillogismos consequens erit utique dicere
Oportet itaque sumere tria unum quidem quorum et quantorum causa litigant secundum vero qualiter ipsi adiacent tertium vero quales et quomodo se habentes
 
Determinantes igitur iniustificare dicimus consequenter
 
Sit utique iniustificare in ledendo unumquodque preter legem
 
Lex vero est hec quidem propria hec vero communis dico autem propriam secundum quam scriptam cives agunt communis vero quecumque non scripta existentia omnes confiteri videntur
 
Voluntarii autem faciunt quecumque scientes et non coacti
 
Quecumque quidem igitur volentes omnia eligentes et quecumque eligentes scientes omnia nullus enim quod eligit ignorat
 
Per que autem eligunt ledere et mala facere extra legem et malitie est et incontinentie si enim quidam habent malitiam aut unam aut plures circa hoc quod mali attingunt existentes et iniusti sunt ut illiberalis quidem circa pecunias incontinens vero circa delectationes corporis adulator autem circa cupida trepidus vero circa pericula et periclitantes deficiunt enim propter timores philotimus autem propter honores iracundus vero propter iram philonicus vero propter victoriam asper propter afflictionem insipiens quia fallitur circa iustum et iniustum inverecundus vero propter despectum honoris similiter autem et unusquisque aliorum circa unumquodque subiectorum
 
Sed de hiis quidem manifestat hec quidem ex dictis circa virtutes hec vero ex dictis circa passiones restat itaque dicere cuius causa et qualiter iniustificant et quos
 
Primo quidem igitur dividamus que desiderantes et que fugientes argumentantur iniustificare palam enim quod accusanti quidem quot et qualia horum sunt contradicenti providendum que desiderantes omnes proximum iniustificant respondenti vero qualia et quot horum non sunt
Omnes autem omnia operantur hec quidem non per se hec vero per se
Quecumque enim non per se hec quidem per fortunam agunt hec vero ex necessitate et que sunt ex necessitate hec quidem violenter hec vero naturaliter quare quecumque non per se ipsos agunt hec quidem a casu agunt hec autem a natura hec vero violenter
 
Quecumque per se et quorum ipsi sunt causa hec quidem per consuetudinem hec quidem per appetitum hec per rationalem appetitum hec vero per irrationalem est autem voluntas appetitus cum ratione nullus enim vult sed nisi quando arbitratur esse bonum irrationales vero appetitus ira et concupiscentia quare necesse est omnia quecumque agunt per septem causas per fortunam vim naturam consuetudinem ratiocinationem iram per concupiscentiam
 
Hoc quidem subdividi secundum etatem aut habitus aut alia qualia agenda circa opus si enim contingit iuvenibus iracundos esse aut concupiscibiles non enim per iuventutem operantur huiusmodi sed per iram et concupiscentiam
 
Neque per divitias et paupertatem sed contingit pauperibus quidem propter indigentiam concupiscere pecunias divitibus vero propter dignitatem desiderare non necessarias voluptates sed non agent et hii propter divitias et paupertatem sed propter concupiscentiam
 
Similiter autem et iusti et iniusti qui dicuntur agere secundum habitus per hec omnia operabuntur aut enim per ratiocinationem aut passionem sed hii quidem per consuetudines et passiones utiles hii vero per contraria
 
Accidit quidem hiis per habitum talia consequi hiis vero hiis hec statim fortasse casto quidem per castum videbitur et concupiscentie utiles consequuntur de delectabilibus incontinenti vero contrarie de hiis ipsis ideo que huiusmodi quidem divisiones dimittendum considerandum autem qualia qualibus consueverunt consequi si quidem enim albus aut niger aut magnus aut parvus non ordinatum est horum consequens si vero iuvenis aut senex aut iustus aut iniustus specie differunt et universaliter quecumque accidentium faciunt differre consuetudines hominum ut ditescere videtur aut pauperare timere et infelicitare aut felicitare
 
Hec quidem igitur postea dicemus nunc vero de reliquis dicamus primum
 
Sunt autem que a fortuna casu fiunt hec in quantum causa indeterminata et causa huius fiunt et quod neque semper neque ut in pluribus nec ordinate manifestum enim ex diffinitione fortune de hiis natura vero quibuscumque causa est in ipsis et ordinata si enim semper aut ut in pluribus similiter fiunt
 
Que vero extra naturam non oportet subtiliter inquirere utrum secundum naturam quedam aut aliam causam fiunt videbitur utique et fortuna causa esse horum operatorum
Consuetudo vero quecumque per multociens facta faciunt
Per considerationem quidem opinabilia conferre ad aliquid bonum predictorum aut tamquam finem aut tamquam ad finem quando utique propter honestum operantur quedam enim honesta et incontinentes agunt sed non propter honestum sed propter delectationem
 
Per iram quidem et iracundiam tormentabilia
 
Differt autem tormentatio et afflictio afflictio quidem causa patientis est tormentatio vero facientis quod compleatur
 
Que de ira quidem circa que est manifestum erit in hiis que sunt de passionibus
 
Per concupiscentiam vero aguntur quecumque videntur delectabilia
 
Est autem consuetudinale et assuetum in delectabilibus multa enim et natura non delectabilium quando utique consuescent delectabiliter faciunt quare assumenti est dicere quecumque per se agunt omnes quedam aut bona aut apparentia bona aut delectabilia aut apparentia delectabilia
 
Quoniam autem quecumque per se voluntarii agunt non voluntarii vero quecumque non per se omnia utique erunt quecumque volentes agunt bona aut apparentia bona aut voluptuosa aut apparentia voluptuosa ponimus enim et malorum aut apparentium malorum permutationem aut loco maioris minorem assumptionem in bonis appetibilia enim aliquo modo sunt et permutatio tristabilium aut sumptio minorum loco maiorum similiter in delectabilibus
 
Sumendum ergo honesta et delectabilia quot et qualia
 
De honesto quidem in consultationibus dictum est prius de delectabili vero dicamus nunc
Oportet autem considerare sufficientes esse diffinitiones si fuerint circa unumquodque neque non manifeste neque non certe
Supponatur autem nobis delectationem quendam motum anime et consistentiam momentaneam et sensitivam ad existentem naturam tristitiam vero contrarium
Si utique est voluptas huiusmodi palam quoniam voluptuosum est effectivum predicte dispositionis corruptibile vero aut contrarie existentie effectivum tristabile
 
Necesse igitur delectabile esse quod tendit ad id quod est secundum naturam sicut in pluribus et maxime quando assumens erit naturam ipsorum que per se fiunt aut consuetudines et enim consuetudinarium tamquam innatum delectabile fit similis enim est consuetudo nature proximum enim quod fit quod multociens fit proximum est ei quod est semper est autem natura quidem eius quod est semper consuetudo vero eius quod est multociens et non violentum vero extra naturam enim est vis ideo necessitates tristabile et recte dictum est omnem enim causam necessariam tristabilem dixit sollicitudines autem et studia et labores tristabilia necessaria enim et violenta hec nisi consuescant sic enim consuetudo facit delectabile
 
Contraria autem delectabilia ideo que concupiscentie et non labores et negligentie et puerilitates et otia et sompnus delectabilium sunt nichil enim horum est ad necessitatem
 
Et cuius utique concupiscentia est totum delectabile concupiscentia enim voluptuosi est appetitus
 
Concupiscentiarum autem hee quidem irrationales sunt hee vero cum ratione
 
Dico autem irrationales quidem quot non opinando aliquid desiderant sunt autem hee quecumque dicuntur esse natura quemadmodum que sunt per corpus ut cibi sitis et fames et unaqueque species cibi concupiscentia et que sunt circa gustum et circa venerea et universaliter que sunt circa tactum et circa odoratum boni odoris et auditum et visum cum ratione vero sunt quecumque ex credulitate desiderant plura enim et spectantes et possidentes desiderant audientes et credentes
 
Quoniam autem est delectari in sensu alicuius passionis fantasia vero est sensus quidam debilis et enim memoranti et speranti consequitur fantasia quedam cuius reminiscitur aut quod sperat si vero hoc palam sensus quare necessario omnia delectabilia aut in sentiendo que sunt presentia aut in reminiscendo factorum aut in sperando futura sentiunt quidem enim presentia reminiscuntur factorum sperant vero futura
 
Commemorativa quidem igitur delectabilia quidem sunt non solum quecumque in presenti quando nunc delectabilia sunt sed quedam et non delectabilia utique erunt postea bonum et perfectum quod est post hoc unde et hoc dictum est sed delectabile est salvum reminisci laborum et post dolores gaudet vir reminiscens sicut ille qui multa passus est et multa facit huius autem causa quod delectabile et non habendo malum quecumque vero in spe quot existentia aut letificant aut prodesse videntur multum aut sine tristitia prodest
 
Universaliter autem quecumque presentia letificant et sperantes et reminiscentes sicut in pluribus ideo que irasci delectabile sicut Homerus de ira quare multo dulcius melle stillante nullus enim irascitur de impossibilibus apparentibus afflictionem adipisci neque in pluribus super ipsos potentia aut non irascuntur aut minus et in plurimis desideriis consequitur quedam voluptas aut enim reminiscentes sicut faciebant aut sperantes quod attingant gaudent secundum quandam voluptatem ut occupati siti in febribus reminiscentes sicut bibebant et sperantes bibere gaudent et litigantes et disputantes et scribentes et facientes semper de desiderio gaudent in omnibus enim huiusmodi reminiscentes tamquam sentire arbitrantur id quod cupiunt
Et principium desiderii fit omnibus quando utique non solum de presente gaudent sed absentis reminiscentes cupiunt ideo utique et quando tristabilis fit non essendo et in tribulationibus et planctibus fit quedam delectatio tristitia enim est in eo quod non est delectatio autem in reminiscendo et inspicere aliquo modo illud et quibus operatus est et sicut fuit ideo que et hoc dictum est sic fatus hiis vero omnibus excitavit desiderium plorandi
Et affligi voluptuosum
 
Quod enim est non adipisci tristabile adipisci delectabile irascibiles autem tristantur si non multum affliguntur sperantes vero gaudent
 
Et vincere delectabile non solum philonicis sed omnibus fantasia enim superhabundantie fit quod omnes habent desiderium aut quiescet aut magis
 
Quoniam autem vincere delectabile necesse est et solatia voluptuosa esse altercantia et que sunt cithare et litigiosas multociens enim in ipsis fit vincere et astragalisis et turbo et circuitus et civia et pegia
 
Et circa studiosa solatia similiter que proprie fiunt cum consuetudine que vero recte delectabilia tamquam venatio et omnis ferina captatio ubi enim est contentio hic et victoria est consuetis
 
Et honor et bona gloria delectabilium sunt quia fit fantasia unicuique quoniam et hic studiosus et magis quando existimant verificare
 
Hii autem qui sunt prope magis eis qui sunt longe et consueti et cognoscentes et cives eis qui sunt absentes extra et presentes eis qui sunt futuri et sapientes eis qui sunt insipientes et plures paucis magis enim decenter verificare dictos contrariis quoniam quorum quis negligens est tamquam puerorum aut ferarum non debet de honore horum aut gloria eiusdem glorie gratia sed de alio quodam
 
Et amicus delectabilium est amare enim delectabile nullus enim amator vini non gaudens de vino et amari delectabile fantasia enim et hic in essendo et in ipsis bonum esse non omnes cupiunt qui sentiunt amari autem diligi est ipsum per se ipsum
 
Et admirari delectabile propter ipsum honorari
Et adulari et adulator delectabilis cum videatur admirans et apparens amicus adulator est
Et hec agere multociens delectabile consuetudinale enim delectabile est
 
Et transmutare delectabile ad naturam fit transmutatio idem enim semper superhabundantiam facit existentis habitus unde dictum est transmutatio omnium delectabile
 
Ideo que enim et que sunt per tempus delectabilia sunt et homines et res transmutatio est ex presente simul autem et rarum quod est per tempus
 
Et discere et admirari delectabile ut in pluribus in admirari enim concupiscere discere quare admirabile desiderabile in addiscendo vero ad id quod est secundum naturam constituuntur
 
Et bene facere et bene pati delectabilium sunt bene quidem pati adipisci est ea que cupiunt bene facere vero habere et superhabundare que utraque desiderant
 
Quia delectabile est bene effectivum rectificans delectabile hominibus est qui sunt prope et perficere que desunt
 
Quoniam autem discere delectabile et admirari et hec autem necesse delectabilia esse quod ad imitationem est tamquam pictura et statue opus et poetica et omne quod ad imitationem fit et si non utique fuerit delectabile neque id quod ad imitationem eius est non enim in hoc gaudent sed sillogismus est quod hoc illi quare discere quid contingit
 
Et peripetie et a parvo salvari a periculis omnia enim mira hec
 
Et in delectabili secundum naturam cognata vero secundum naturam ad invicem sunt omnia enim cognata et similia delectabilia ut in pluribus tamquam homo homini et equus equo et iuvenis iuveni unde et proverbia dicunt tamquam etas etate gaudet et sicut semper simile
Quoniam autem simile et cognatum delectabile sibi ipsi omne maxime autem ipse ad se ipsum unusquisque hoc passus est unde necesse est omnes amicos sui ipsius esse aut magis aut minus omnia enim hec sunt ad se ipsum maxime
Quoniam autem omnes amici sui ipsius sunt et ea que eorum sunt necessario delectabilia esse omnibus tamquam opera sermones
 
Ideo philocolaces ut in pluribus et phileraste et philotimi et philotecni filii enim sunt eorum opera
 
Et perficere in defectu delectabile ipsorum enim opus utique fit
 
Et quoniam principari delectabile et videri esse sapientem delectabile sapere enim principari est autem sophia multorum et mirabilium scientia
 
Amplius quoniam philotimi ut in pluribus necesse et honorare vicinos delectabile esse et principari et in quo melior videtur esse ipse se ipso hic conteri perseverare ambulare sicut Euripides dicit et in hoc properat dividens uniuscuiusque diei maiorem partem ut ipse se ipsum inveniat melior existens
 
Similiter autem et quoniam solatium delectabilium et omnis remissio et derisio delectabilium sunt necesse autem et derisoria voluptuosa esse et homines et sermones et opera determinatum autem est de derisoriis divisim in poeticis
 
De delectabilibus autem in tantum sit dictum tristabilia vero ex contrariis horum manifesta
Quorum quidem igitur causa iniustificant hec sunt quomodo autem se habentes et quos dicimus nunc
Hii quidem igitur quando arbitrantur possibile esse causam agi si eisdem possibile si utique latere operantes aut non latentes dare iustitiam aut dare quidem sed minus dampnum esse proficuo sibi ipsis aut de quibus curant
 
Que quidem igitur possibilia videntur esse et que impossibilia in consequentibus dicetur communia partium rethorice hec omnia hii autem existimant potentes esse maxime iniustificare entes sine dampno aut dicere potentes et practici et experti multorum agonum et si plures amici fuerint et si divites
 
Et maxime quidem si ipsi fuerint in dictis arbitrantur posse si vero non quamvis sint huiusmodi ipsis amici aut clientes aut communicantes per hec enim possunt et operari et fallere et non dare iustitiam
 
Et si amici fuerint iniustificatis aut iudicibus amici enim inconservabiles apud iniustificari et permutantur prius pertransire iudices autem dant quibus utique amici sunt et omnino dimittunt aut in parvis dampnificant
 
Decipientes autem sunt contrarii questionibus ut puta infirmus de ekias et pauper et malus de adulterio et multum in publico et in oculis inobservabiles enim quia nullum utique possunt
 
Et quantitativa et huiusmodi amadeis inobservabilia enim et hec omnes consueta tamquam egritudines observantur et iniustificationes qui vero non egrotavit nullus veretur
 
Et quibus nullus inimicus quam multi hii quidem enim opinantur solvere quia non custodiuntur hii vero decipiunt quia non videntur utique argumentari custoditos et quia responsionem habere quoniam non iam argumentatus est
 
Et quibus est occultatio aut modus aut locus aut dispositio habundans
 
Et quibuscumque non decipiant est dyosis destructio iustitie aut permutatio temporalis
Aut per dubitationem nichil habeat quod destruat
Et quibus lucra quidem manifesta aut magna aut prope dampna vero aut parva aut non manifesta aut longe
 
Et cui non est afflictio par emolumento ut puta videtur habere tyrannis
 
Et quibus iniustificationes quidem defectus dampna vero iniurie solum
 
Et quibus contrarium iniustificationes quidem ad laudem quandam ut puta si contingat simul affligi pro patre aut matre sicut Zenoni dampna vero ad pecunias aut fugam aut aliquid tale utrique enim iniustificant et utrimque se habentes verum non hii sed contrarii moribus
 
Et qui multociens aut preteriti aut non dampnificati et qui multociens divertentes sunt enim et quidam in hiis quemadmodum et in bellicis qui utique amacheseste simul pugnare et quibus utique
 
Ke os an parachrima est delectabile tristabile vero posterius aut lucrum dampnum vero posterius incontinentes vero hii est autem incontinentia circa omnia quecumque eligunt
 
Et quorum contrarium tristabile quidem dampnum delectabile vero et utile posteriora et diuturniora incontinentes enim huiusmodi iniustificant
 
Et quibus utique continget casualiter arbitrari operari aut per necessitatem aut per naturam aut per consuetudinem et universaliter peccare sed non iniustificare
 
Et quibus utique erit adipisci modestum
Et quicumque indigentes sunt dupliciter autem sunt indigentes aut enim necessario sicut pauperes aut superhabundantia quemadmodum divites
Et qui vehementer sperantes et qui vehementer non honorantes hii quidem sicut non glorificantes hii vero sicut nichil magis glorificantes
 
Hii quidem sicut se habentes argumentantur iniustificant vero tales et talia habentes quorum ipsi indigentes aut ad necessaria aut superhabundantiam aut ad delectationem et qui sunt longe et prope horum quidem acceptio expedita horum autem tormentatio tarda ut depredantes Calcedones
 
Et non verecundos neque conservativos sed credulos facile enim omnes decipere
 
Et cupientes studiosos enim supervenire
 
Et verecundos non enim litigiosi circa lucrum
 
Et iniustificatos a multis tamquam entes secundum parabolam odire valde
 
Et quos non aliquando et quos multociens utrique enim inconservativi hii quidem sicut numquam hii vero sicut non utique amplius
 
Hii enim neque eligunt iudices neque possunt persuadere quibus invidi et odientes sunt
 
Et ad quos habent occasionem aut antecessorum aut sui ipsorum aut amicorum aut facientium aliquid aut debentium aut se ipsos aut antecessores quemadmodum enim proverbium occasione indiget solum malitia
Et inimicos et amicos hos quidem enim facile hos vero delectabile
Et non amicos et non possibiles dicere aut operari aut enim non argumentantur dissolvere aut permutantur aut nichil et concludunt
 
Et quibus non prodest perseverare observant aut iustitiam aut possessionem ut extranei in parvo dissolvuntur et facile hii dolent
 
Et iniustificantes multa aut hec que iniustificant proprie enim quid videtur non iniustificare esse hunc iniustificans sicut consuevit et hos iniustificare dico autem tamquam si quis consuetum iniuriari vicerit
 
Et male facientes aut consultantes aut consultatos habet enim et delectabile et bonum et prope hoc non iniustificandi videtur
 
Et quibus gaudent aut amicis aut mirantibus aut appetentibus aut dominis aut omnino penes quos ipsi vivunt
 
Et penes quos est modestatem adipisci
 
Et quibus utique sine crimine sunt et propter aliquid dantes ut puta Calippus fecit que sunt circa Dyonem et enim huiusmodi prope non iniustificandi videtur
 
Et debentes ab aliis si non ipsi sicut non amplius indigens consultare quemadmodum dicitur intellectum populus risui mandare quoniam venit et ipse debens
 
Et quos iniustificantes possunt multa et iusta operari sicut facile sanantes quemadmodum dixit Iason Thesalus oportere iniustificare quedam quomodo possit et iusta multa facere
Et que omnes aut plures iniustificant  simul  enim arbitrantur ordinare
Et facilia occultare huiusmodi vero quecumque aut cito destruunt tamquam edodima nutrimenta aut permutabilia figuris aut coloribus aut complexionibus aut in multis locis destruere bene habundabile huiusmodi vero bene portabilia et in parvis locis destructibilia
 
Et quibus non differentia et similia multa fuerunt iniustificanti
 
Et quecumque verentur dicere iniustificati ut puta mulierum propriarum iniuria aut ad se aut ad filios
 
Et quecumque amare iustitiam opinabuntur dignans huiusmodi vero parva et quibus signomi ignosci
 
Sicut quidem igitur habentes iniustificant et qualia et quales et quare fere hec sunt
Iniustificationes autem omnes et iustificationes determinemus incipientes primo exinde
Determinata autem sunt iusta et iniusta ad duas leges et apud quas est dupliciter dicere
 
Dico autem legem hanc quidem propriam hanc vero communem propriam vero determinatam singulis ad se ipsos et harum hanc quidem non scriptam hanc vero scriptam communem vero que est secundum naturam
 
Est enim quam vaticinantur quidem omnes naturale quod iustum et iniustum quamvis nulla communicatio ad se invicem fuerit aut pactum tamquam et Antigone in Sophocleo videtur dicere quoniam iustum dictum sepelire Polinicen sicut dicit ipsum iustum non enim quid nunc heri sed semper aliquando inquirere vivit hoc nullus extra dicere et sicut Empedocles dicit de non interficiendo animatum hoc enim non quibusdam quidem iustum quibusdam vero non iustum sed hoc quidem omnium legale per erudimenta ut oportet fuit sicut ordinatum est propter lucem splendidam et sicut in Messiniaco Alcidamas
 
Apud quos determinavit dupliciter determinavit aut enim ad commune aut ad unum communicantium que oportet operari et non operari ideo que iniustificationes et iustificationes dupliciter est iniustificare et iustificare aut enim ad unum et diffinitum aut ad commune qui enim est adulterans et verberans iniustificat quendam diffinitorum qui vero non militans commune
 
Omnium utique iniustificationum dictarum et harum quidem entium ad commune harum vero ad alium aut ad alterutros assumentes quid est iniustificare dicimus reliqua
 
Est autem iniustificare a voluntariis iniusta pati iniustificare vero diffinitum est prius voluntarium esse
 
Quoniam autem necesse est iniustificatum ledi et voluntarie ledi lesiones quidem ex prioribus manifeste sunt bona enim et mala determinata sunt secundum se ipsa prius et voluntaria quoniam sunt quecumque scientes quare necesse omnes querelas ad commune aut ad proprium esse aut nescientis aut nolentis aut volentis et scientis et horum hec quidem electa hec vero per passionem
 
De iracundia quidem dicetur in hiis que sunt de passionibus ad que volunt et quomodo se habentes dictum est prius
 
Quoniam autem confitentur multociens facta sed nomen non confitentur aut circa quod est nomen ut puta capere quidem sed non furari et interficere prius et non iniuriari et coire sed non adulterari aut furari sed non sacrilegium facere non enim dei aut exercere sed non publicatione aut disputavimus quidem cum bellis hostibus sed non prodere propter hec autem erit utique et de hiis determinare quid furtum quid iniuria quid adulterium quomodo sive fuerint sive non sint volumus demonstrare et habebimus nos ad declarandum iustum
Sunt autem hec omnia circa iniustum esse et malum aut non iniustum controversia si enim in voluntate est malitia et iniustificare huiusmodi autem nominum significant voluntatem tamquam iniuria et furtum non enim si interfecit penitus iniuriatus est sed si causa huius ut dedecorare illum
Aut ipse neque omnino si clam sumpsit furatus est et appropriatione sui
 
Similiter autem et in aliis se habet sicut et in hiis
 
Quoniam autem iustorum et iniustorum sunt due species hee quidem scripte hee vero non scripte non scriptarum vero due sunt species hee autem sunt hee quidem secundum superhabundantiam virtutis et malitie in quibus iniurie et laudes dedecus et honor aut donationes ut gratias habere facienti bene et absque facere bene facientem et esse auxiliabilem amicis et quecumque alia talia proprie vero legis et scripte defectus
 
Modestum enim videtur iustum esse est autem modestum quod est iuxta scriptam legem iustum
 
Accidit autem hoc hec quidem nolentium hec vero volentium legislatorum non voluntariorum quidem quando utique decipient voluntariorum vero quando non possunt diffinire sed necessarium quidem aut universale dicere non semper vero sed ut in pluribus et quecumque non facile determinare per inexperientiam tamquam sternere ferro et quali cuidam deficit enim utique qui ens
 
Si igitur erit indefinitum oportet autem legem ponere necesse simpliciter dicere quare quamvis anulum habens elevat manum aut percutit secundum quidem scriptam legem innocens est et iniustificat secundum verum autem non iniustificat et modestum hoc est
 
Si vero est quod dictum est modestum palam quoniam quecumque sunt modesta et peccata et iniustificationes non de pari dignari neque peccata et infortunia sunt autem infortunia quidem quecumque preter rationem et non a malitia peccata vero quecumque non preter rationem a malitia vero sunt
 
Et humanis ignoscere modestum
 
Et non ad legem sed ad legislatorem inspicere et non ad sermonem sed ad intentionem legislatoris intueri et non ad operationem sed ad voluntatem et non ad partem sed ad totum neque qualis quis nunc sed qualis quis semper aut ut in pluribus
Et memorare magis ea que passus est bona aut mala et bona que passus est magis quam que fecit
 
Et tolerare iniustificatum
 
Et magis sermone velle moveri quam operari
 
Et ad dietam magis quam ad iustitiam velle ire dieticus enim modestum inspicit iudex vero legem et huius causa dieticus dictus est qualiter modestum contingat
 
De modestis quidem igitur determinatum sit secundum hunc modum
Iniustificatio vero maior quantum utique a maiore erit iniustitia ideo minima maxima ut puta Melanopi Calistratus accusat quoniam paralogizavit triomobelia sacra facientes templa de iustitia autem contrarium
Sunt autem hec in superhabundando potentia qui enim qui triomobelia furatus est quamvis quoniam igitur iniustificet
 
Quando vero utique sic maius quando vero ad lesionem iudicatur
 
Et cuius non est equalis tormentatio sed omnis minor
 
Et cuius non est sanitas difficile enim et impossibile
 
Et cuius non est iustitiam assumere patientem incurabile enim iustitia vero tormentatio et cura
 
Et si patiens et iniustificatus ipse se ipsum magnifice tormentavit amplius enim maius faciens iustus tormentari tamquam Sophocles de pro Ectimone accusans quoniam autem interfecit se ipsum iniuriatus non dixit minorem aut non patiens honoravit ipsum
 
Et qui solus aut primus aut cum paucis fecit
 
Et multociens idem peccare magnum
 
Et per quem utique inquirantur et inveniantur prohibentia ut in Argo dampnificant per quem utique lex ponetur et per quem curia statuetur
Et ferina iniustificatio maior
Et que ex intentione maior
 
Et quam audientes timent magis quam misereantur
 
Et rethorica quidem hec sunt quando multa destruxit iusta aut transcendit ut iuramenta amicitias fides epygamias multarum enim iniustificationum superhabundantia
 
Et quod hic non tormentantur iniustificantes quod faciunt falsi testes ubi igitur iniustificant et si in curia
 
Et in quibus verecundia maxime
 
Et si hunc a quo bene passus est plura enim iniustificat quoniam autem male facit quoniam autem non bene
 
Et iustus qui est circa non scripta aminonus enim non per necessitatem iustum esse que quidem scripta sunt ex necessitate non scripta vero non
 
Secundum alium autem modum erit preter scripta terribilia enim iniustificans et non dampnosa iniustificabit utique
 
De iniustificatione igitur maiore et minore dictum est
De fide vero dicta inartificiali consequens est predictorum pertransire proprie enim hee iudicialium
Sunt quinque numero leges testes compositiones iuramentum tormenta
 
Primo quidem igitur dicamus de legibus qualiter utendum et persuadentem et dissuadentem et accusantem et respondentem
 
Manifestum enim quoniam si contraria erit scripta cause communi lege utendum et honestis sicut iustioribus
 
Et quoniam intentione perfecta utentes hoc est non omnino uti scriptis
 
Et quoniam honestum quidem semper manet et numquam permutatur neque communis secundum naturam quidem est scripte vero multociens unde dictum in Antigone Sophoclis respondere enim quoniam fecit ultra legem Creontis sed non extra scriptam neque enim quid nunc aut heri sed si aliquotiens hec igitur ego non eram debens nullius viri
 
Et quoniam iustum est verum quid et honestum sed non visum quare lex scripta non enim facit opus quod legis
 
Et quoniam quemadmodum argirognomus iudex est qualiter iudicet iustum et verum
 
Et quoniam melioris viri est uti et permanere non scriptis quam scriptis
 
Et ubi contraria lex bene consideranti aut ipse sibi ipsi ut quandoque hic quidem iubet principalia esse que componuntur hic vero negat non componi ultra legem
Et si dubitator opponentes quod pervertere et inspicere ad quam actionem aut iustum conveniet aut honestum
Et si quidem cause in quibus et statuetur lex nichil manet lex vero temptat hoc declarare et oppugnari ad se ipsum
 
Si scripta fuerit ad causam tunc intentione perfecta dicendum est quoniam non ultra legem causa questionandi est sed ut utique non intelligas quid dicat lex non deierare
 
Et quoniam non universaliter bonum eligit nullus sed quod est eidem
 
Et quoniam nichil differt non poni aut non uti
 
Et quoniam in aliis artibus non prodest parasophisticari ultra medicum non enim tantum ledit peccatum medici quantum assuescere non persuaderi a dominanti
 
Et quoniam sapientius legibus est inquirere id est quod in laudatis legibus dicitur
 
Et de legibus sic determinatum sit
 
De testibus vero testes autem sunt hii quidem antiqui hii vero moderni et horum hii quidem participantes periculum hii vero extra
 
Dico autem antiquos poetas et quorumcumque aliorum notorum sunt iudicia manifesta ut puta Athenienses Homero martire usi sunt de Salamine et Tenedi prope de Andro Corinthio et Cleofron contra Cretem Solonis elegis usus est dicens quoniam dudum incesta domus numquam enim fecit Solon dicere mihi Critiam flavo patris subaudire
De factis quidem igitur hii testes de futuris vero vaticinantes tamquam Themistocles quoniam pugnandum nave ligneum dicere murum
Amplius et proverbia sicut dictum est proverbium enim est ut si quis consulit senem non fieri amicum hoc testatur proverbium nec aliquando bene facere senem et filios perimere quorum et patres fatuus qui patrem perimens pueros derelinquit
 
Moderni autem quicumque noti et iudicaverunt aliquid utilia enim et horum iudicia questionantibus de eisdem tamquam in curia usus est contra Charitem Plato dixit ad Archivium quoniam dedit civitati confiteri malos esse
 
Et participantes periculi si opinabuntur mentiri
 
Hii quidem igitur horum testes sunt facti sunt aut non est aut non de quali autem non testes ut puta si iustum aut iniustum aut honestum aut inhonestum qui vero a longe et de hiis non credibiles creduli autem antiqui incorruptibiles enim
 
Credulitas autem circa testes non habenti quidem quoniam ex ycotibus oportet iudicare et hoc est intentione perfecta et quoniam non est fallere ycota argento et quoniam non habent falsos testes ycota non habenti vero ad non habentem quoniam non fallibilia signa et quoniam non utique egent testibus si ex sermonibus sufficientibus fuit videre
 
Sunt autem testimonia hec quidem circa ipsos hec vero circa questionantes et hec quidem de negotio hec vero de consuetudine quare manifestum quoniam numquam est dubitare de testimonio utili si non enim contra causam aut eidem confessa aut questionanti contraria sed de consuetudine eius ad modestiam aut dubitantis ad malitiam
 
Alia vero de teste aut amico aut inimico aut medio aut probante aut non opinante aut medio et quot alie huiusmodi differentie ex eisdem locis dicendum ex quibus et entimemata dicimus
 
De pactis vero tantus ideo sermonis usus est quantum augere aut purgare aut credulos facere aut incredulos  si quidem eidem fuerint credulas et proprias de questionante vero e contrario
 
Apud credulos autem et incredulos construere nichil differt a negotio quod est circa testes quales enim utique quidam erunt scripti aut conservantes hiis et compositiones credibiles sunt
Confesso autem pacto propria existente augendum pactum enim lex est propria et particularis et pacta quidem non faciunt legem principalem leges vero pacta que secundum legem et simpliciter ipsa lex pactum quoddam est quare qui non credit et destruit pacta leges destruit
Amplius autem operantur reliqua permutationum et voluntaria secundum pactum quare non factis propriis destruitur qui est ad invicem usus hominum
 
Et alia quecumque conveniunt in civitate videre est
 
Si vero contraria fuerit et cum questionantibus primo quidem que si quis ad legem contrariam pugnax fuerit hec conveniunt inconveniens enim si legibus quidem si non recte posite sint sed fallunt posite non opinamur oportere persuaderi pactis vero necessarium
 
Si quoniam iusti dator est iudex non est igitur hoc providendum sed sicut iustius et iustum quidem non est pervertere neque deceptio neque necessitas innatum est pacta enim fiunt et ex deceptis et coactis
 
Ad hos vero si contraria cuidam aut scriptarum legum aut communium et iustis aut bonis amplius autem si alia pacta posteriora aut enim posteriora propria non propria vero prima aut prima recta posteriora vero deceperunt qui utens eodem utrimque
 
Amplius autem honestum inspicere si contrariatur iudicibus et quecumque alia talia et enim huiusmodi sunt inspectiones similiter
 
Tormenta vero testimonia quedam habere autem videntur fidem quoniam necessitas est
 
Non igitur difficile neque de hiis videre contingentia dicere ex quibus utique sunt propria augere est quoniam vera solum testimoniorum sunt si subcontraria fuerint et cum questionante dissolvet utique quis vera dicens universali genere tormentorum nichil minus coacti mendacia dicunt aut vera et perseverantes non dicere vera et facile mentientes sicut cessaturi minus
 
Oportet autem habere referre ad huiusmodi facta exempla que sciunt iudicantes
De sacramentis quadrupliciter est dividere aut enim dat et accipit aut neutrum aut hoc quidem hoc vero non et horum aut dant non accipiunt vero aut accipiunt quidem non dant vero
Amplius aliter extra hec si iuraverit et hic aut a se aut ab illo
 
Non dant quidem igitur quoniam facile deierant et quoniam qui quidem iuravit non dabit non iurantes vero existimant iniustificare et sicut hoc periculum maius quod est in iudicialibus hiis quidem credit huic vero non
 
Non accipit vero quoniam iuramentum loco pecuniarum et quoniam si fuerit malus deieraverunt utique melius enim causa huius esse malum quam nullius iuratus quidem sacramentat non iuratus autem non quare per virtutem utique erit sed non per deierationem quod non
 
Et convenire Xenofanis quoniam non erit conquestio hec impia ad pios sed similis si et fortis infirma conculcare aut vulnerare vocavit
 
Si vero accipit quoniam credit eidem illi vero non
 
Et quod est Xenofanis pervertentem dicendum sic equum esse si quidem impius dat pius vero iurat possunt non velle ipsum si vere illos digne iurantes iudicare
 
Si vero dant quoniam pium velle deis persuadere et quoniam non oportet ipsum aliis iudicibus indigere ipsi enim dant iudicium et quoniam inconveniens nolle iurare de quibus alios dignos iurare
 
Quoniam autem secundum unumquodque palam quomodo dicendum communicantes quomodo dicendum palam ut si ipse quidem vult accipere dare vero non et si dat quidem accipere vero non vult et si accipere et dare vult qui vero non aliud aut non utrumque ex predictis enim
 
Si vero deceptus ab ipso et contrarius quoniam non deieratio voluntarium enim iniustificare est deieratio vero iniustificare est violenta vero et decipientia non voluntaria
Hic autem aggregandum et deierare quoniam est in intentione et non in ore
 
Si vero contradicenti iuratus quod omnia perimit qui non est manens quibus iuravit per hoc enim et legibus utuntur iurantes
 
Et nos quidem dignamur permanere quibus utique iurantes iudicatis ipsi vero non permanemus
 
Et quecumque alia utique augens quis dicet
 
De fide quidem igitur inartificiali in tantum dicatur

