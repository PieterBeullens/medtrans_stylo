Quoniam quidem quatuor cause determinate sunt elementorum harum quidem iuxta coniugationes et elementa quatuor contingit esse quarum sane due actiue calidum et frigidum due profecto passiue aridum et humidum fides utique horum ex inductione
 
Apparet namque in uniuersis caliditas atque frigiditas terminantes et permutantes unigena et non unigena atque humectantes et arefacientes necnon indurantes ac mollificantes
 
Arida nempe et humida terminata et alias dictas tollerantia passiones ipsa quidem secundum se ipsa et quecumque communia ex ambobus corpora constant
 
Amplius equidem ex rationibus perspicuum quibus determinamus naturas eorum
 
Nam calidum et gelidum actiua dicimus quia congregatiuum uelut actiuum quid est liquidum quoque et siccum passiua quoniam facile terminabile et difficile terminabile in eo quod patiatur quid dicitur natura eorum
 
Quoniam igitur hec quidem actiua illa certe passiua clarum
 
Determinatis que istis assumere erit operationes earum quibus operantur actiua et passiuorum species
 
Primum itaque uniuersaliter simplex generatio et naturalis permutatio harum uirtutum est opus et contraiacens corruptio secundum naturam
 
Hee igitur plantis insunt et animalibus et partibus eorum
 
Est que simplex et naturalis generatio permutatio ab hiis uirtutibus quando habent proportionem ex subiecta materia unicuique nature
 
Hee uero sunt dicte uirtutes passiue
 
Gignunt autem calidum et frigidum uincentia materiam
 
Cum uero non uincunt agentia liquet quoniam secundum partem molinsis et indigestio fit
 
Simplici sane generationi contrarium precipue commune putrefactio
 
Omnis quippe secundum naturam corruptio in hoc uia est quemadmodum senectus et uetustas
 
Finis enim horum cunctorum putredo nisi quid uiolentia corrumpatur eorum que natura constant
 
Est etenim carnem et os et quodlibet comburere quorum finis eius que secundum naturam corruptionis putrefactio sit
 
Ideo et humida primum dehinc arida ad ultimum fiunt putrefacta ex istis quippe facta sunt et terminatum est humido siccum operantibus actiuis
 
Fit itaque corruptio quotiens uincit terminans terminatum per continens
 
Necnon proprie dicitur putrefactio in secundum partem corruptis cum separetur a natura
 
Idcirco et putrefiunt uniuersa reliqua preter ignem
 
Etenim terra atque aqua necnon aer putrefit cuncta siquidem materia igni erunt hec
 
Putrefactio uero est corruptio in unoquoque humido proprie et secundum naturam caliditatis ab aliena caliditate hec autem est eius quod est continens
 
Quas ob res quoniam secundum indigentiam patitur calidi cum sit indigens talis uirtutis algidum omne ambo utique cause erunt et communis passio putrefactio geliditatis que proprie et caliditatis aliene
 
Propter hoc siquidem et sicciora fiunt putrefacta uniuersa et extremo terra atque fimus
 
Exeunte enim proprio calido simul exalatur quod secundum naturam humidum et inducens humorem non est inducit quippe attrahens calor
 
Atque in frigoribus certe minus putrefit quam in estu quia in hyeme paucum in continente aere et aqua calidum qua de re minime preualet in estate quoque magis
 
Neque coagulatum magis enim gelidum quam aer calidum non itaque uincitur mouens utique uincit
 
Neque feruens prout calidum minor enim in aere calor eo qui in re qua de causa nequaquam uincit neque facit permutationem quamlibet
 
Similiter que et motum et fluens minus putrefit immoto infirmior siquidem fit ab eo qui in aere calore motus eo qui in re inheret unde minime facit permutationem
 
Eadem que causa multum minus pauco putrefiendi in eo enim quod plus est plus est ignis proprius et frigiditas quam ut uincant que in circumstanti uirtutes
 
Eapropter mare secundum partem nempe diuisum cito putrefit uniuersum uero neutiquam et cetere aque non dissimiliter
 
Atque animalia innascuntur putrefactis eo quod disgregans caliditas naturalis cum sit constare facit disgregata
 
Quid igitur sit generatio et quid corruptio dictum est
 
Relinquitur profecto dicere continentes species quascumque dicte uirtutes efficiunt ex subiectis natura constantibus species sane calidi digestio digestionis que species pepansis epsesis optesis
 
Frigidi uero indigestio huius que species omotes molinsis stateusis
 
Oportet sane suspicari non proprie hec dici nomina rebus
 
Non enim iacent uniuersaliter similibus qua de causa non hec immo talia decet arbitrari esse dictas species
 
Dicimus que horum singulum quid est
 
Digestio igitur est completio a naturali et proprio calore ex contraiacentibus passionibus
 
Hec autem sunt propria singulo materia
 
Quotiens enim digeritur completur et fit
 
Et principium completionis a calore proprio accidit quamuis per aliquod extrinsecorum adminiculum una compleatur quemadmodum cibarium partim digeritur et per balnea et per alia similia
 
Atqui principium que in ipso caliditas est
 
Finis autem hiis uero natura est naturam quoque dicimus uelut speciem et substantiam
 
Illis autem in subiectum quoddam alimentum finis est digestionis quotiens tale fiat et tantum humidum uel assum aut elixum seu putrefactum siue aliter quocumque modo calefactum
 
Tunc etenim utile est et digestum esse dicimus
 
Quemadmodum mustum et ea que in nascentiis constant cum fiat sanies et lacrima cum fiat lippitudo eodem que modo et reliqua
 
Euenit que istud pati cunctis quotiens uincitur materia et humor
 
Hec siquidem est que terminatur ab eo qui in natura calore donec enim infuerit in ipsa proportio natura hec est
 
Quapropter et sanitatis signa que talia et urine ac secessiones atque omnino superfluitates
 
Et dicitur digestum esse quoniam declarat calorem uincere proprium id quod indefinitum est
 
Necesse que digesta crassiora et calidiora esse
 
Tale siquidem efficit calidum leuius et crassius atque siccius
 
Digestio igitur hoc est
 
Indigestio uero incompletio ob indigentiam proprii caloris
 
Indigentia que caloris frigiditas est atque incompletio est oppositarum passionum que quidem est unicuique natura materia
 
Digestio ergo et indigestio determinantur hoc modo
 
Pepansis autem est digestio quedam
 
Nam in fructiferis alimenti digestio pepansis dicitur
 
Quoniam quidem digestio completio quedam tunc pepansis completa est cum in fructifero semina ualuerint perficere tale alterum quale ipsum
 
Etenim in aliis completum ita dicimus
 
Fructiferi ergo hec pepansis
 
Dicuntur que etiam alia multa pepana eorum que maturantur non secundum eandem ideam metaphoris que eo quod non iaceant ceu dictum est et prius nomina secundum unamquamque completionem circa terminata a naturali calore et frigore
 
Est autem sanguinum et nascentiarum et similium pepansis a naturali calore inherentis humidi digestio
 
Impossibile namque terminare non uincens
 
Ex spiritualibus quoque aquea ex talibus uero terrea constant et ex exilibus semper crassiora fiunt maturata cuncta
 
Et hec quidem in se ipsam natura agit secundum hoc illa uero eicit
 
Pepansis ergo dicitur quid est
 
Omotes autem est contrarium contrarium que pepansi indigestio eius quod in fructifero alimenti
 
Hec autem est indefinita humiditas
 
Quapropter uel spiritualis uel aquea uel eorum que ex ambobus est omotes
 
Quoniam quidem pepansis completio quedam est omotes incompletio erit
 
Fit autem incompletio propter indigentiam naturalis caloris et incommetibilitatem ad humidum quod maturandum
 
Accidit autem hoc siue quod calidum paucum sit siue terminatum multum propterea et subtiles humores crudorum et algentes magis quam calidi atque incommestibiles atque impotabiles
 
Nichil autem liquidum ipsum per se ipsum maturatur absque arido
 
Aqua enim minime maturatur sola liquidorum
 
Dicitur que omotes ueluti pepansis multipliciter
 
Vnde et urine ac secessiones atque catarri crudi dicuntur propter eandem causam
 
Non enim uinci a calore neque constare cruda uniuersa appellantur
 
Porro nempe procedentibus et later crudus et lac crudum et alia multa dicuntur si que possunt permutari et couniri a caliditate sine passione sunt
 
Propterea aqua elixabilis quidem dicitur cruda uero nequaquam quoniam minime pinguescit
 
Pepansis igitur et omotes dicitur quid est et propter quid est utrumque eorum
 
Epsesis uero est ad totum quidem digestio a calore humido eius quod inheret indefiniti in humido
 
Dicitur autem hoc uocabulum proprie dumtaxat in elixatis
 
Hoc autem erit ceu dicitur spirituale uel aquaticum
 
Digestio utique fit ab eo que in humido igne que enim in tiganis assantur
 
Nam ab exteriore calido patiuntur in quo nempe est humidum facit illud magis aridum in se ipsum assumens
 
Elixum que contrarium facit expellitur enim ex eo humidum ab ea que in exteriore humido calefactione
 
Ideo sicciora elixa assis non enim attrahunt in se ipsa humidum elixata uincit siquidem exterior caliditas interiorem sin autem superaret interior traheret utique in se ipsam
 
Est quidem non omne corpus elixabile
 
Neque enim in quo nichil est humidum quemadmodum in lapidibus neque in quibus est utique uerum impossibile superari ob densitatem uelut in lignis immo quecumque corporum habent humiditatem passiuam ab illa que in humido ignitione
 
Dicitur sane et aurum elixari et lignum et alia multa iuxta ideam non eandem habet sed metaphora minime namque iacent nomina differentiis
 
Et humida profecto elixari dicimus ceu lac et mustum quotiens in humido humor in speciem quandam permutatur a circumeunte et exteriore igne calefaciente eapropter modo quodam simile dicte epsesi efficere
 
Finis que non idem cunctis neque elixatis neque maturatis atqui quibusdam quidem ad escam quibusdam uero ad sorbitionem nonnullis que ad alium usum quoniam etiam farmaca elixare dicimus
 
Vnde quecumque pinguiora queunt fieri aut minora aut grauiora siue hec quidem eorum talia illa uero contraria ob id quod disgregata hec sane densari illa profecto attenuari sicut lac in serum et recoctam necnon mel et similia uniuersa elixabilia sunt
 
Atque oleum non elixatur ipsum secundum se ipsum quia horum nichil patitur
 
Igitur secundum epsesim dicta digestio hec est et nichil differt in organis artificialibus siue in naturalibus si fiat
 
Propter eandem nimirum causam uniuersa erunt
 
Molinsis nempe est indigestio contraria epsesi erit utique contraria prima dicta indigestio eius quod in corpore indefiniti ob indigentiam illius que in humido circumstante caliditatis
 
Indigentia quoque cum algore quoniam est dicitur fit que per motionem aliam
 
Expellitur namque maturans siue perfectum et defectus quoque uel propter multitudinem in humido caliditatis aut quia in elixato multitudo tunc etenim euenit eam que in humido caliditatem maiorem quidem esse quam ut non moueat minorem que quam ut mollificet et una digerat
 
Ideo duriora quidem molinsim passa fiunt elixatis atque humida disgregata magis
 
Epsesis igitur et molinsis dictum est quid sit et propter quid sit
 
Optesis quidem est digestio a caliditate sicca et aliena
 
Quam ob rem licet elixans quis faciat permutari et maturari non ab humidi caliditate sed ab ignis cum completum fuerit assatum equidem fit et non elixum et superhabundantia torreri dicitur ab arida utique caliditate fit cum siccius fiat quod completum fit
 
Idcirco que exterius aridiora hiis que interius et elixa contra
 
Et opus in eis qui manibus uictum querunt assare magis quam elixare difficile nimirum ea que intrinsecus et que extrinsecus equaliter calefacere
 
Semper enim propinquiora igni arescunt citius quare et magis
 
Coartatis igitur exterioribus poris nequaquam ualet egredi inherens humidum sed includitur quando pori conniuent
 
Optesis ergo et epsesis fiunt quidem arte fiunt que sicut dicimus species uniuersaliter iste etiam natura similes siquidem facte passiones ceterum innominabiles
 
Imitatur enim ars naturam quoniam et eius quod in corpore alimenti digestio similis epsesi est et enim in humido et calido a corporis caliditate fit
 
Atque indigestiones alique similes molinsi
 
Et animal non creatur in digestione uelut nonnulli aiunt sed in segregatione putrefacta in inferiori utero deinceps ascendit superius maturatur enim in superiori aluo putrescit que in inferiore quod segregatum est ob quam profecto causam in aliis dictum est
 
Itaque molinsis epsesi contrarium quasi optesi quoque dicte digestioni est utique quid contraiacens similiter innominabilius que
 
Erit uero quemadmodum si fiat stateusis sed non optesis propter defectum caliditatis que accidit quoque siue propter paucitatem exterioris ignis seu propter multitudinem in assato aque tunc nimirum plus est quam ut non moueat minus uero quam ut digerat
 
Quid ergo sit digestio et indigestio ac pepansis et omotes atque epsesis optesis que necnon contraria hiis dictum est
 
Passiuorum certe humidi et aridi dicende sunt species
 
Sunt que principia corporum prout passiua humidum et siccum reliqua uero mixta quidem ex hiis utriuslibet magis huius natura magis est quemadmodum hec quidem aridi magis illa nempe humidi
 
Vniuersa sane hec quidem endelichia erunt illa uero in contraiacenti
 
Habet que se ita liquatio ad liquabile quoniam quidem est humidum uero facile terminabile atque aridum difficile terminabile simile quid obsonio et condimentis ad inuicem patiuntur nam humidum arido causa ut determinetur et utrumque utrique uelut colla fit quemadmodum Empedocles egit in Persicis farinam aqua conglutinans
 
Ob quam rem ex ambobus est terminatum corpus
 
Dicitur sane elementorum propriissime aridi quoque terra humidi uero aqua
 
Quocirca uniuersa determinata corpora hic neutiquam absque terra et aqua utriuslibet uero plus iuxta uirtutem huius utrumque apparet
 
Et in terra atque in aqua animalia solummodo sunt in aere quidem et in igne non sunt quoniam corporum materia hec
 
Corporalium uero passionum hec prima necesse existere determinata duritiem uel mollitiem necesse siquidem ex humido uel arido durum esse uel molle
 
Est nempe durum non cedens in se ipsum secundum epipedum molle uero cedens in non circumstando namque aqua non molle haut enim cedit compressioni epipedum in profunditatem ceterum contracircumstat
 
Simpliciter ergo durum aut molle quod simpliciter tale ad alterum uero ei quod ad illud tale
 
Ad inuicem igitur indefinita sunt quod magis et quod minus quoniam quidem ad sensum uniuersa iudicamus sensibilia liquet quoniam et durum et molle simpliciter ad tactum diffiniuimus tamquam mediatione freti tactu
 
Ideo quidem abiciens ipsum durum et fugiens molle esse dicimus
 
Necesse que durum uel molle esse determinatum corpus proprio termino uel enim cedit uel non eo quod coagulatum sit eo enim determinatur
 
Quam ob causam quoniam omne quidem determinatum et conglutinatum uel molle seu durum hec uero coagulatione sunt uniuersa utique erunt corpora composita et determinata non sine coagulatione
 
De coagulatione igitur dicendum
 
Sunt autem cause preter materiam due efficiens et passio igitur efficiens ut unde motus ceterum passio sicut species quare et coagulationis et diffusionis et indurandi et humectandi
 
Efficit uero efficiens duabus uirtutibus et patitur passionibus duabus ut dictum est facit utique calido et algido immo passio siue absentia seu presentia calidi uel gelidi
 
Quoniam quidem coagulari arefieri quodammodo est de hoc dicemus primo
 
Itaque patiens uel humidum uel siccum uel ex hiis
 
Ponimus que humidi corpus aquam aridi uero terram hec enim humidorum et aridorum passiua
 
Ideo et gelidum passiuorum magis in hiis enim est etenim terra et aqua gelida ponuntur natura
 
Actiuum que frigidum ut corruptiuum uelut secundum accidens ceu dictum est prius interdum enim urere dicitur et calefacere frigidum non ut calidum uerum constringendo uel circumstando calidum
 
Arescunt utique quecumque sunt aqua et aque species uel habent aquam siue superinductam siue cognatam
 
Aio sane superinductam quidem ut in lana coortam que uelut in lacte
 
Aque uero species que talia uinum urina serum sudor et omnino quecumque nullam uel exiguam habent ypostasim neque uiscositatem nonnullis enim causa non ypostasim habendi nullam uiscositas ut oleo uel pici
 
Arescunt uero cuncta uel calefacta uel infrigidata utraque certe calido uel ab interiore caliditate uel exteriore
 
Etenim infrigidatione arefacta uelut uestis si fuerit sequestratum ipsum secundum se ipsum humidum ab interiori calido exalante humidum arefit si paucum fuerit humidum egressa caliditate a circumstante algore
 
Arescunt itaque ceu dictum est cuncta calefacta uel infrigidata et omnia calido uel interiore uel exteriore exalante humidum
 
Exterius inquam ut elixa interius uero a sublata quam habent caliditate consumitur exspirante
 
De arefieri ergo dictum est
 
Humectari uero est unum quidem aquam fieri coagulatam aut liquari quod coagulatum
 
Horum que coagulatur infrigidatus spiritus
 
De liquatione certe simul et de coagulatione erit manifestum
 
Coagulantur nempe quecumque coagulantur aque cum sint uel terre et aque et hec uel calido uel gelido uel arido
 
Quapropter et soluuntur contrariis quecumque soluuntur a calido coagulatorum seu gelido
 
Quoniam a sicco calido coagulata ab aqua soluuntur quod est humidum frigidum ab humido uero conglutinata ab igne soluuntur qui est calidus
 
Conglutinari uero nonnulla uidebuntur ab aqua uelut mel elixatum coagulatur que non ab aqua ceterum ab eo quod in ipsa gelido
 
Quecumque igitur sunt aque non conglutinantur ab igne soluuntur enim ab igne
 
Idem uero eidem secundum idem non erit causa contrarii
 
Amplius si in eo quod abscedat calidum coagulatur quare claret quoniam in eodem si accedat soluetur ut uero faciente gelido conglutinatur
 
Idcirco et non impinguantur huiusmodi coagulata
 
Impinguatio enim humido quidem abeunte coagulatur arido que constante aqua profecto humidorum non impinguatur tantummodo
 
Quecumque uero communia terre et aque ab igne coagulantur et a gelido impinguantur que ab ambobus est igitur ut eodem modo est que ut aliter a calido quidem humidum extrahente euaporante namque humido incrassatur aridum et constat ab algido uero calido eiecto cum quo humidum pariter abiit pariter exalante
 
Quecumque igitur mollia uerum haut humida non impinguantur ceterum coagulantur exeunte humido quemadmodum later coctus quecumque namque humida mixtorum et impinguantur uelut lac
 
Pleraque et humectantur primo quecumque uel pinguia uel dura a frigido preextiterunt ueluti et later primo coctus exalat et mollior fit ideo et obtorquetur in fornacibus
 
Quecumque igitur a gelido coagulantur communium terre et aque plus uero habentium terre hec quidem in eo quod calidum exierit coagulata ista liquantur calido adueniente rursum calido quemadmodum lutum quotiens coagulatur quecumque uero propter infrigidationem et calido una exalante uniuerso hec uero insolubilia nisi superhabundante calore immo mollificantur ceu ferrum et cornu
 
Liquatur que operatum ferrum ut humidum fiat iterum que coaguletur
 
Et calibes faciunt ita substat enim et emundatur deorsum scoria
 
Cum uero multotiens patiatur et mundum fiat hoc calibs fit
 
Non autem agunt multotiens id eo quod absentia fiat multa et pondus minus emundati
 
Est que melius ferrum minorem habens purgationem
 
Liquatur profecto et lapis pirimacus ita ut stillet et fluat quod uero coagulatum est cum fluat iterum fit durum
 
Et moline liquantur ita ut fluant fluens itaque coagulatum colore nigrum simile que fit calci
 
Liquatur nempe et lutum et terra
 
Quecumque ab arido calido coagulantur hec quidem insolubilia illa quoque solubilia humido
 
Later igitur et lapidum quorundam genera quecumque ab igne terre combuste fiunt quemadmodum molares insolubilia nitrum que et sal solubilia humido non omni uero immo gelido
 
Ideo aqua et quecumque aque species liquescunt oleum uero non liquescit
 
Nam arido calido contrarium gelidum humidum
 
Si ergo coagulauit alterum alterum soluet ita quippe contraria sunt cause contrariorum
 
Incrassantur igitur ab igne tantummodo quecumque aque habent plus quam terre coagulantur que quecumque terre sunt
 
Idcirco et nitrum et sales terre sunt magis et lapis atque later
 
Ambiguissime utique se habet olei natura
 
Si enim aque oportuit coagulari ab algido si uero terre plus ab igne nunc equidem coagulatur a neutro incrassatur que ab ambobus
 
Causa profecto est quoniam aere est plenum
 
Quocirca et in aqua supernatat etenim aer fertur sursum
 
Itaque gelidum ex inherente spiritu aquam faciens incrassat semper nimirum quotiens aqua et oleum ambobus misceantur fit pinguius
 
Ab igne quoque ac tempore incrassatur albescit autem euaporante si quid inerat aque impinguatur que eo quod marcescente calido ex aere fiat aqua
 
Vtroque igitur modo eadem fit passio et propter idem uerum non eodem modo
 
Non arefit sane a neutro
 
Neque enim sol neque infrigidatio desiccat non solum quoniam uiscosum uerum etiam quoniam aeris est
 
Haut siccatur certe oleum neque elixatur ab igne quoniam non exalat propter uiscositatem
 
Quecumque sane mixta aque et terre secundum multitudinem utriusque dignum dici uinum siquidem quoddam et coagulatur et elixatur uelut mustum
 
Abscedit que ab omnibus huiuscemodi arefactis aqua
 
Signum est quoniam aqua nam uapor constat in aqua si quis uoluerit colligere
 
Vnde quibuscumque deest quid hoc terre
 
Quedam autem horum et a gelido ut dictum est impinguantur et desiccantur nam algidum non modo coagulat atqui arefacit utique aquam impinguat que aera aquam faciens
 
Conglutinatio uero dicta est arefactio quedam esse
 
Quecumque itaque haut impinguantur a gelido immo coagulantur aque sunt magis quemadmodum uinum et urina et acetum et lexiuia et serum quecumque uero densantur non exalantia ab igne terre illa uero communia aque et aeris mel autem terre oleum que aeris
 
Sunt uero et lac et sanguis amborum communia aque et terre magis uero que multa terre uelut et ex quibuscumque humidis nitrum fit et sales et lapides quoque ex quibuscumque constant talibus
 
Qua de causa si non separetur serum exuritur ab igne elixatum
 
Quod terreum constat uero ab opo si qualitercumque elixet quis quemadmodum medici opizantes
 
Ita uero sequestratur serum et caseus
 
Sequestratum que serum nondum impinguatur sed exuritur ut aqua
 
Si uero quoddam non habeat caseum lac uel paucum istud magis aque et innutribile
 
Et sanguis similiter coagulatur enim et desiccatur infrigidatum
 
Quecumque uero non coagulantur uelut flegma et huiusmodi aque magis et frigida ista
 
Qua de re etiam non habent inas nam ine terre et solidorum
 
Quare sublatis non coagulatur hoc autem est quoniam non desiccatur aqua siquidem quod reliquum uelut lac caseo exempto
 
Signum que morbidi sanguines nolunt coagulari saniosa nimirum hoc autem flegma et aqua eo quod indigestum sit et insuperabile a natura
 
Quoniam uero hec solubilia sunt ut nitrum illa uero insolubilia uelut later et istorum hec quidem mollificabilia ceu cornu illa uero immolificabilia quemadmodum later et lapis
 
Causa sane quoniam contraria contrariorum cause ob quam rem si coagulatur duobus arido et gelido solui necesse calido et humido eapropter igne et aqua hec enim contraria aqua quidem quecumque igne solo igne que quecumque humido solo quam ob rem si quid ab ambobus contingit coagulari hec insolubilia maxime
 
Fiunt que talia quecumque calefacta deinceps algido coagulantur contingit enim quotiens calidum exsiccet exiens plurimum humidum comprimi rursum a gelido ita ut minime humido prebeat transitum
 
Et ob hec neque calidum soluit quecumque nimirum a gelido coagulantur solo ista soluit neque ab aqua quecumque siquidem a gelido coagulantur nequaquam soluit immo quecumque a calido sicco dumtaxat
 
Ferrum sane liquatum a calido infrigidatum coagulatur
 
Ligna profecto sunt terre et aeris ob hoc combustibilia et non liquabilia neque mollificabilia et aque supernatant preter ebenum
 
Quia cetera aeris habent plus ex ebeno quoque nigra exspirauit aer et est plus in ea terre
 
Later utique terre modo eo quod arefactus coagulatur paulatim neque enim aqua ingressus habet per quos solus spiritus exiuit neque ignis coagulauit enim ipsum
 
Quid ergo sit coagulatio et liquatio et per que et in quibus sit dictum est
 
Ex hiis perspicuum quoniam a calido et frigido conglutinantur corpora hec enim impinguantia et coagulantia faciunt operationem ipsorum
 
Propter hoc uero quod ab ipsis condantur in uniuersis est caliditas quibusdam et algor prout deficit
 
Quare quoniam hec quidem existunt propter facere humidum uero et aridum propter pati participant ipsis que sunt communia cunctis
 
Igitur ex aqua et terra omiomera corpora constant et in plantis et in animalibus et metallata uelut aurum et argentum et quecumque alia huiuscemodi ex ipsis que et ex uapore utriusque incluso sicut dictum est in aliis
 
Hec uero differunt ab inuicem eis que ad sensus propriis uniuersa facere quid posse candidum quippe et odorum et sonabile et dulce et calidum atque gelidum facere quid posse sensum est et aliis mage propriis passionibus quecumque pati dicuntur aio sane quemadmodum liquabile et coagulabile et curuabile et quecumque cetera talia cuncta siquidem huiusmodi passiua uelut humidum et aridum
 
Hiis autem distant os et caro et neruus atque lignum necnon cortex lapis que et aliorum unumquodque omiomerorum quidem fisicorum que corporum
 
Dicamus autem primo numerum ipsorum quecumque secundum potentiam et impotentiam dicuntur
 
Sunt equidem ista coagulabile incoagulabile liquabile illiquabile mollificabile non mollificabile cedens pulsui non cedens pulsui comminutiuum non comminutiuum irriguum non irriguum lentum non lentum frangibile infrangibile formabile informabile apprehensibile inapprehensibile tractiuum non tractiuum ductibile non ductibile liquidum uiscosum scissile inscissile portionabile non portionabile filtrabile infiltrabile confringibile inconfringibile combustibile incombustibile uaporabile non uaporabile
 
Igitur plurima fere corporum istis differunt passionibus quam uero singulum horum uirtutem habeat dicemus
 
Itaque de coagulabili et incoagulabili et de liquabili atque illiquabili dictum est uniuersaliter prius uerumtamen remeabimus etiam nunc
 
Nam corporum quecumque coagulantur et indurantur hec quidem a calido patiuntur hoc illa uero a gelido a calido quidem exsiccante humidum ab algido exprimente calidum
 
Qua de causa hec humidi absentia illa calidi hoc patiuntur quecumque uero aque calidi quecumque terre humidi
 
Que igitur humidi absentia ab humido deliquantur nisi ita conueniat ut minores poros sumant aque spatiis quemadmodum later quecumque uero haut ita cuncta humido liquantur uelut nitrum sal terra ex luto
 
Que uero calidi priuatione a calido liquantur uelut glacies plumbum es
 
Que igitur coagulabilia et liquabilia et que illiquabilia dictum est
 
Incoagulabilia uero quecumque non habent humorem aquosum neque aque sunt uerum pluris calidi et terre quemadmodum mel et mustum uelut feruentia sunt
 
Incoagulabilia namque sunt quecumque aqua participant sunt que pluris aeris uelut oleum et ydrargiros et si quid uiscosum quemadmodum gluten
 
Mollificabilia uero sunt coagulatorum quecumque non aque uerum terre magis et neque extergi totum humidum uelut in nitro et sale neque habet inequaliter quemadmodum later nisi tractiua sint uelut neruus corrigia cum non sint madefactibilia uel ductilia non entia uero aque magis uerum mollificabilia igne uelut ferrum et cornu et lignum
 
Sunt autem et liquabilium et illiquabilium hec quidem madefactibilia illa uero non madefactibilia uelut es non madefactibile liquabile cum sit lana sane et terra madefactibile rigatur enim
 
Et es equidem liquabile
 
Immo etiam ab aqua liquabilium quedam immadefactibilia ceu nitrum et sal nequaquam enim aliud irriguum nichil quod est mollius fiat rigatum
 
Quedam sane madefactibilia cum sint non liquabilia sunt quemadmodum lana et fructus
 
Sunt profecto irrigua quecumque terre cum sint habent poros maiores aque spatiis cum sint duriora aque
 
Liquabilia nempe aque quecumque per totum
 
Qua de re terra et liquatur et rigatur ab humido nitrum certe liquatur madefit minime
 
Quia in nitro per totum pori quapropter diuiduntur statim ab aqua particule in terra uero et alternatim sunt pori unde utrolibet modo receperit differt passio
 
Sunt autem hec quidem lenta et directiua ut calamus et uimen illa uero incuruabilia corporum ut later atque lapis
 
Sunt que lenta et directiua quorumcumque corporum longitudo potest in rectitudinem ex periferia et ex directitudine in periferiam permutari et lentescere atque dirigi est in rectitudinem et periferiam transferri seu moueri
 
Quod enim sursum repandum est et quod deorsum curuum curuatur
 
Igitur in deuexitatem et concauitatem motio longitudine seruata curuatio est
 
Si enim in directum fuerit simul lentum et directum quod impossibile scilicet et directum curuari
 
Et si curuatur omne uel sursum deuexitate uel concauitate horum itaque hoc in deuexum illud in concauum transitio neutiquam erit et in directum deflexus immo sunt curuitas et rectitudo aliud atque aliud
 
Et ista sunt curua et directiua et non curua et non directiua
 
Et hec quoque frangibilia et comminutiua simul seu seorsum ut lignum utique lentum comminutiuum que nequaquam glacies uero et lapis comminutiuum frangibile minime later et comminutiuus et frangibilis
 
Differt autem quoniam fractio est in magnas partes diuisio et separatio comminutio in quaslibet et plures duabus
 
Quecumque itaque sic coagulata sunt ut multos habeant alternos poros comminutiua hucusque enim distat quecumque enim in multum frangibilia quecumque sane ambo ambo
 
Et hec pulsui cedentia ut es atque cera illa pulsui non cedentia ut later et aqua
 
Est autem pulsui cessio epipedi secundum partem in profundum transitio impulsui uel plage ad totum tactui
 
Sunt autem talia et mollificabilia uelut cera manente enim alio epipedo secundum partem transponitur et dura quemadmodum es
 
Ac pulsui non cedentia atque dura ceu later non enim obedit in profunditatem epipedum necnon humida quemadmodum aqua quoniam aqua obedit quidem uerum non secundum partem immo contratransponitur
 
Eorum sane que impulsui cedunt quecumque manent impulsa et facile obedientia manui hec quidem formabilia illa uero minime informabilia ut lapis aut lignum et facile obedientia minime manet impulsus uti lane et spongie non formabilia ista uerum apprehensibilia
 
Sunt autem apprehensibilia quecumque impulsa in se ipsa conuenire possunt in profunditatem epipedi alternati haut diuisi non transpositi alius alii partis sicut aqua facit hec siquidem transponitur
 
Est que impulsus motus a mouente qui fit a tactu plaga uero a magno motu
 
Apprehenduntur sane quecumque poros habent uacuos cognatos corporis
 
Et apprehensibilia hec quecumque possunt in ea que sui uacua conuenire uel in sui poros interdum nimirum non uacui sunt in quos conueniunt uelut madefacta spongia pleni namque ipsius pori
 
Sed quorumcumque pori pleni fuerint molliorum quam ipsum quod natum est conuenire in ea
 
Apprehensibilia itaque sunt uelut spongia cera caro
 
Inapprehensibilia quoque non nata conuenire in sui ipsorum poros eo quod non habeant uel eo quod durius habent plenum
 
Nam ferrum inapprehensibile et lapis atque latex et omne liquidum
 
Tractiua quidem sunt quorumcumque possibile in obliquum transponi epipedum nam trahi est ad mouens transponi epipedum continuum ens
 
Sunt autem tractiua ut crinis corrigia neruus pasta gluten intractiua quemadmodum latex et lapis
 
Ergo tractiua et apprehensibilia eadem sunt ut lana illa uero non eadem ceu flegma apprehensibile quidem non est tractiuum uero atque spongia apprehensibilis tractiua minime
 
Sunt autem hec ductilia uelut es illa non ductilia ceu lapis lignum
 
Sunt autem ductilia quecumque eadem plaga queunt pariter et in latitudinem et in profunditatem epipedum transponi secundum partem non ductilia quecumque impossibilia
 
Sunt autem ductilia cuncta et pulsui cedentia pulsui uero obedientia non omnia ductilia uelut lignum ut uniuersaliter dicatur non conuertitur
 
Apprehensibilium hec autem ductilia illa uero minime cera quidem et lutum ductilia lana neutiquam neque aqua
 
Sunt autem hec quidem scissilia quemadmodum lignum illa uero inscissilia quemadmodum later
 
Est autem scissile quod potest diuidi ad plus quam diuidens diuidat
 
Scinditur quippe quotiens ad plus diuiditur quam diuidens diuidat et precedit diuisio atque in portione non est hoc
 
Inscissilia quoque quecumque nequeunt hoc tollerare
 
Est que neque molle nichil scissile
 
Aio sane simpliciter mollium et non ad aliud ita enim et ferrum erit molle
 
Neque dura uniuersa sunt scissilia uerum quecumque non humida sunt neque pulsui obedientia neque comminutiua
 
Talia uero sunt quecumque secundum longitudinem habent poros secundum quos adnascuntur ad inuicem uerum minime secundum latitudinem
 
Diuisiua sunt constantium durorum aut mollium quecumque non ualent neque ex necessitate precedere diuisionem neque comminui diuisa quecumque uero liquida seu talia non diuisiua
 
Nonnulla profecto sunt talia et scissilia ueluti lignum ceterum ut ad multum scissile nempe secundum longitudinem diuisiuum uero secundum latitudinem quoniam quidem enim diuiditur singulum in multa prout longitudine multa quod unum scissile hactenus prout uero latitudine multa quod unum diuisiuum ita
 
Viscosum profecto est quotiens tractiuum uel humidum ens molle fuerit
 
Huiuscemodi utique fit tractu quecumque tamquam cathene coniacent corporum ista nimirum ad multum ualent extendi et conuenire
 
Quecumque uero minime talia liquida
 
Filtrabilia quoque quecumque apprehensibilium manentem habent apprehensionem
 
Infiltrabilia uero quecumque seu prorsus inapprehensibilia siue non manentem habent apprehensionem
 
Et hec quidem ustilia sunt illa uero inustilia ceu lignum ustile et lana et os lapis uero et glacies inustilia
 
Sunt autem ustilia quecumque habent poros susceptibiles ignis et humorem in eis qui secundum directitudinem tantum poris imbecilliorem igne
 
Quecumque uero non habent siue potentiorem quemadmodum glacies et ualde uiridantia inustilia
 
Vaporatiua quoque sunt corporum quecumque humorem habent hactenus utique habent ut non exalent ignitis sine est enim alitus a calido ustiuo in aera et spiritum segregatio ex humido humefactiua
 
Vaporatiua utique mora in aera segregantur et hec quidem euanida sicca illa uero terra fiunt
 
Differt que ista segregatio quoniam neque humefacit neque spiritus fit
 
Est quoque spiritus fluxus continuus aeris in longitudinem uapor uero est a calido ustiuo segregatio communis aridi atque humidi coartatione
 
Quas ob res haut madefacit uerum colorat magis
 
Est que lignei corporis uapor fumus
 
Dico namque ossa et crines et omne tale in eodem non enim iacet nomen commune uerum secundum analogiam tamen in eodem uniuersa sunt quemadmodum Empedocles inquit Hec crines et folia et auium plume dense et squame fiunt in fortibus membris
 
Sane pinguis uapor lignis crassi uero cnissa
 
Propter hoc oleum non elixatur neque impinguatur quoniam uaporatiuum est uerum non exalatiuum aqua utique non uaporatiuum immo exalatiuum
 
Vinum sane dulce euaporat pingue namque et eadem facit oleo neque enim ab algore coagulatur crematur uero
 
Est que nomine uinum opere quoque nondum
 
Minime quippe uinosus humor et ideo non inebriat quodlibet uinum
 
Exiguum que habet uaporatum idcirco emittit flammam
 
Vstilia uero uidentur esse quecumque in cinerem conuertuntur corporum
 
Patiuntur que hoc quecumque coagulata sunt uel a calido siue ab ambobus gelido que et calido cuncta nimirum apparent tenta ab igne
 
Minimum itaque lapidum sigillum qui uocatur carbunculus
 
Vstilium quoque hec inflammantia sunt illa non flammantia horum quedam carbones faciunt
 
Flammantia igitur quecumque flammam ualent prebere quecumque non ualent non flammantia
 
Sunt que flammantia quecumque haut humida entia uaporatiua sunt
 
Pix quoque uel oleum seu cera magis cum aliis quam per se flammantia
 
Maxime que quecumque fumum emittunt
 
Carbones utique emittunt quecumque talium terre plus habent quam fumi
 
Amplius quedam liquabilia cum sint non flammantia sunt quemadmodum es et flammantia non liquabilia quemadmodum lignum hec uero ambo quemadmodum thus
 
Causa quoniam lignum coadunatum habet humorem et per totum continuum est ut peruratur es uero ad unamquamque partem minime continuum nempe et minus quam ut flammam faciat atque thus quodammodo hactenus se habet quodammodo illatenus se habet
 
Flammantia uero sunt uaporatiuorum quecumque mixta sunt eo quod magis sunt terre aridum enim habent commune igni
 
Istud ergo calidum si factum fuerit siccum ignis fit
 
Ob hoc flamma spiritus uel fumus combustus est
 
Lignorum itaque uapor fumus cere profecto seu thuris siue similium et picis et quecumque habent picem uel huiuscemodi lignis olei que et quecumque oleagina cnissa et quecumque minimum crematur solum quia parum aridi habet transitus utique per hoc cum altero quoque citissime
 
Hoc enim est pingue siccum crassum
 
Igitur euaporata liquidorum humidi magis ut oleum et pix combusta sicci
 
Hiis uero passionibus et istis differentiis omiomera corporum ut dictum est differunt ab inuicem secundum tactum et amplius saporibus odoribus atque coloribus
 
Aio sane omiomera ueluti metalla es aurum argentum stagnum ferrum lapidem et alia huiusmodi atque quecumque ex hiis fiunt segregata et que in animalibus et plantis ceu carnes ossa neruus corium extum crines ine uene ex quibus constant anomiomera quemadmodum uultus manus pes et alia huiusmodi atque in plantis lignum cortex folium ine radix et quecumque talia
 
Quoniam quidem hec utique ab alia causa constant ex quibus uero ista materia quoque aridum et humidum quare amnis et tellus ista nimirum manifestissimam habent uirtutem utrumque utriusque efficientia nempe calidum et gelidum hec enim constant et coagulantur ex illis illa sumimus omiomerorum que terre species et que aque et que communia
 
Sunt uero corporum que condita sunt hec humida hec mollia hec dura horum sane quecumque dura uel mollia coagulatione sunt dictum est prius
 
Igitur humidorum quecumque exalantur aque quecumque minime telluris et laticis ueluti lac telluris et aeris sicut ligna laticis et aeris uelut oleum
 
Et quecumque a calido impinguantur communia
 
Dubitabit forsan aliquis de uino liquidorum
 
Hoc enim exalatur et impinguatur uelut nouum
 
Causa profecto quoniam neque in specie dicitur uinum et quoniam aliud aliter
 
Nam nouum magis telluris quam uetus ideo et impinguatur calido maxime et coagulatur minus ab algido habet quippe et calidum multum atque telluris uelut et qui in Archadia ita exsiccatur a fumo in utribus ut erasus bibatur
 
Si uero totus fecem habuerit ita utriusque est telluris et aque prout ipsius habet multitudinem
 
Quecumque uero a gelido impinguantur telluris quecumque uero ab ambobus communia plurium ut oleum et mel et dulce uinum
 
Constantium quoque quecumque coagulantur a frigido aque quemadmodum glacies nix grando pruina
 
Quecumque uero sane a calido telluris ut later caseus nitrum sales
 
Quecumque autem ab ambobus talia quidem sunt quecumque infrigidatione ista uero sunt quecumque amborum priuatione et calidi et humidi coexeuntis calido nam sales humidi solius priuatione coagulantur et quecumque sincera telluris glacies uero calidi dumtaxat hec autem amborum
 
Idcirco et ambobus et habuit ambo
 
Quorumcumque igitur totum extergatur uelut later uel electrum etenim electrum et quecumque dicuntur ut lacrime infrigidatione sunt ceu mirra thus uernix
 
Et electrum quidem huius generis uidetur et coagulatur intus contenta igitur animalia in eo apparent
 
A flumine uero calidum egrediens quemadmodum elixati mellis quotiens in aquam dimittatur exalat humidum Hec uniuersa terre
 
Et hec quidem illiquantia et mollificabilia quemadmodum electrum et lapides quidam uelut pori qui in speluncis etenim hii similiter fiunt istis et non ut ab igne uerum a gelido perexeunte calido simul exit humidum ab eo in ipso exeunte calido in diuersis ab exteriore igne
 
Quecumque uero minime cuncta terre quidem mage mollificabilia que quemadmodum ferrum et cornu
 
Thus quoque et huiuscemodi similiter lignis exalat
 
Quoniam quidem igitur liquantia ponendum et quecumque liquantur ab igne ista sunt aquosiora quedam que et communia uelut cera quecumque uero ab aqua hec autem terre quecumque autem nec ab aqua nec ab altero seu terre siue amborum
 
Si igitur uniuersaliter uel humida uel coagulata horum sane in dictis passionibus et non est intermedium uniuersa equidem erunt dicta quibus dinoscemus utrum seu terre siue aque siue plurium communium et utrum ab igne constant uel algore uel ambobus
 
Aurum profecto et argentum et es et stagnum et plumbum et uitrum et lapides multi innominabiles aque cuncta enim ista liquantur calido
 
Amplius uina quedam et urina et acetum et lexiuia et serum et nascentia aque uniuersa nimirum coagulantur gelido
 
Ferrum sane et later et unguis et os et neruus et lignum et crines et folia et cortex terre magis
 
Amplius electrum mirra thus et cuncta lacrime dicta et fruges atque fructus et chedropa atque frumentum huiuscemodi enim hec quidem ualde illa uero minus hiis tamen uero terre hec nimirum mollificabilia illa nempe uaporatiua infrigidatione facta sunt
 
Nitrum sales lapidum genera quecumque neque frigida neque liquantia
 
Sanguis profecto et sperma communia terre et aque atque aeris qui uero habet sanguis inas magis terre ideo et infrigidatione coagulatur et humido liquescit non habentia uero aque idcirco et minime coagulantur
 
Sperma sane coagulatur infrigidatione exeunte humido cum calido
 
Que uero calida uel gelida coagulatorum uel humidorum ex dictis oportet persequi
 
Quecumque igitur aque aut ad multum frigida si non alienum habent calorem uelut lexiuia urina uinum quecumque autem terre ad multum calida propter calidi condituram quemadmodum calx atque cinis
 
Oportet quoque sumere materiam frigidantem quamdam esse quoniam aridum et humidum materia hec enim passiua horum autem corporum maxime terra et aqua sunt hec autem frigiditate terminata sunt liquet quoniam cuncta corpora quecumque utriusque simpliciter elementi frigida magis sunt nisi habuerint alienam caliditatem ueluti feruens aqua seu per cinerem colata etenim hec habet eum qui ex cinere calorem in omnibus enim est caliditas uel plus uel minus ignitis
 
Eapropter et in putridis animalia innascuntur inest enim calor corrumpens uniuscuiusque proprium calorem
 
Quecumque autem communia habent calorem constant quippe plurima a caliditate que elixauit
 
Quedam uero putrefactiones sunt quemadmodum sintegmata
 
Quare habentia quoque natura calida sanguis et sperma atque medulla necnon opus et cuncta similia corrupta que et egressa a natura nondum relinquitur enim terra materia ens uel aqua
 
Idcirco utraque uidentur quibusdam et quidam calida quidam frigida hec dicunt esse perspicientes quando uero in natura fuerint calida quando sane separentur frigida
 
Habet igitur ita omnino uelut determinatum est in quibus sane materia aque ad plurimum gelida contraiacet enim istud maxime igni in quibus profecto terre uel aeris calidiora
 
Contingit nempe interdum hec fieri gelidissima et calidissima aliena caliditate quecumque nimirum maxime coagulata sunt et solidissima sunt ista frigida quoque maxime si priuentur caliditate et urunt maxime si igniantur quemadmodum aqua fumo et lapis aqua urit magis
 
Quoniam quidem uero de istis determinatum est per singulum dicimus quod caro uel os uel aliorum omiomerorum habemus namque ex quibus anomiomerorum natura constat genera ipsorum cuius unumquodque generis per generationem ex elementis namque omiomera ex illis autem ut materia cuncta opera nature
 
Sunt autem uniuersa ut ex materia ex eis que dicta sunt ut uero secundum substantiam in causa
 
Semper quidem constat in posterioribus et omnino quecumque uelut organa et propter quod
 
Magis namque manifestum quoniam mortuus homo equiuoce
 
Ita igitur et manus defuncti equiuoce quemadmodum et nauli lapidei dicerentur uelut enim et ista organa uniuersa uidentur esse
 
Minus uero in carne et osse talia manifesta
 
Amplius autem in igne et aqua minus hoc enim pro quo minime istic manifestum ubi plurimum materie uelut enim si ultima sumantur materia quoque nichil aliud preter ipsam si uero substantia nichil aliud quam causa que uero media proportionale in hoc quod prope sit unumquodque quoniam quidem et istorum quodlibet propter quid et non qualitercumque se habens aqua uel ignis uelut neque caro neque extum
 
Horum autem amplius magis uultus et manus
 
Vniuersa autem sunt determinata opere que enim possunt facere sui ipsorum opus uere est singulum quemadmodum oculus si uidet quod uero non potest equiuoce quemadmodum mortuus aut lapideus non enim serra que lignea uerum ut ymago
 
Ita sane et caro immo opus ipsius minus manifestum est quam lingue
 
Similiter quoque et ignis uerum adhuc minus forsan manifestum naturaliter quam carnis opus
 
Similiter quoque et in plantis atque inanimata ceu es et argentum uniuersa quippe uirtute quadam sunt uel faciendi uel patiendi uelut caro et neruus ceterum cause ipsorum haut euidentes
 
Qua de re quando existat uel quando minime non facile perspicere nisi ualde imbecille fuerit et figure sole fuerint relique quemadmodum et ueterum mortuorum corpora subito cinis fiunt in sepulcris et fructus dumtaxat figura sensu quoque non uidentur inueterati multum et ex lacte coagulata
 
Igitur tales particulas calore et algore et eis que ab istis sunt motibus contingit fieri coagulata calido et gelido dico sane quecumque omiomera ut carnem os crines neruum et quecumque huiuscemodi cuncta enim differunt prius dictis differentiis extensione tractu comminutione duritia mollitia et aliis talibus hec autem a calido et frigido et motibus fiunt mixtis
 
Que uero ex hiis constantia nulli quoque adhuc uideantur anomiomera ceu caput aut manus aut pedes atque uelut in es siue argentum fieri causa frigiditatis et caliditatis motus serram quoque seu fialam siue arcam nondum uerum hic equidem ars illic uero natura siue alia quelibet causa
 
Si ergo habemus cuius generis singulum omiomerorum sumendum per singulum quid sit uelut quid sanguis aut caro uel sperma et aliorum singulum
 
Ita enim cognoscimus unumquodque propter quid et quid sit si materiam uel causam habuerimus precipue uero cum ambo generationis et corruptionis necnon unde principium motus
 
Manifestatis profecto istis similiter omiomera considerandum et ad ultimum ex hiis constantia uelut hominem plantam necnon cetera huiusmodi
