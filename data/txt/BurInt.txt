Loca nominant particulas corporis non iuniores solum set et veterum medicorum
non pauci et student dignoscere passiones que secundum ea quia et curam subalterari
contingit secundum differentias eorum Igitur quanta quidem aliqua ex tali cognitione
est ad sanationem utilitas in opere terapeutice idest curative methodi ostenditur Nunc
autem solum qualiter utique quis dignoscct patientes particulas preiacet intendere 
 Igitur que quidem superficietenus parate incidunt sensibus simul cura speciebus passionum quecunque vero occulta sunt in profundo viro indigent mente exercitato in
energiis idest actibus et utilitatibus particularum non minus autem et in precedente
hos anothomia que docet nos et alia multa et substantie uniuscuiusque membri proprietatem Corpus denique aliquod cartillaginosum est secundum traceas arterias quod
vocant bronchium cuius proprietatem solis hiis qui inspexerunt extitit cognoscere Cum
igitur hoc quandoque cum tussi expuatur maximum ulcus ex corrosione vel putrefactione in pulmone putamus existere Nam est et secundum totum collum in medio faringis idest faucis et pulmonis hec natura talis corporis set non possibile est talem ulceracionem hic fieri Anticipabit enim mori animal In pulmone vero possibile ut utique 
et putrefiente hoc viscere propter humiditatem facile et a malis humoribus parate corroso et bronchiis que in ipso parvis existentibus Nullam enim eorum particulam putrefieri possibile est set totum reduci bronchium necesse est copulantibus continuis
membranosis vinculis absolutis que patiuntur prius bronchiis ipsis Nam hec quidem
cartillaginosa et dura et grossa sunt subtilia vero et imbeccillia sunt membrana que li- 
gant ea Et quidem utique et ex vasis aliquam particulam non parvam exputatam consideravimus manifeste indicante et hac expertis secundum anathomiam quod ex pulmone est Nam vasa que quidem sunt secundum traceam que in collo est arteriam capilliformia omnia sunt Itaque non solum proprietas substantie set et magnitudo indicat
multotiens non inmanifeste quis est patiens locus Ita denique in dissinteria considerans 
quis intestini tunicam egestam et latitudine et grossitie maiorem hiis que in subtilibus
intestinis non utique inrationabiliter presumpsit ulcerationem in grossis intestinis esse
Et quidem itaque et in puero qui cum tussi expuit quandoque tunicam grossam et viscosam presumpsimus corpus quod secundum laringam idest faucem quod est intrinsecus quod epiglotida idest membranum 
quod super linguam constituit Cum autem est denique puer sanus factus non valde
in aliquo extimantibus nobis lesus quippe est voce Substantie vero proprietas et ulcera
que secundum renes ab hiis que in vesica determinat quemadmodum et Ypocras scripsit in Afforismis Petaloyde quidem que in urinis inferuntur vesice ulcerationem significant carnosa vero renum  Set et substantiis que continentur in quibusdam particulis 
non raro indicatio fit nobis loci qui patitur
In Mutilena idest plaga denique quis iuvenis foratus ab ense usque ad sufficiens
profundum circa anum et diebus tribus ieiunus et inpotatus manens et quarta post
curam cibatus et bibens deinde rursus sole occidente curatus excrevit per trauma idest
plagam urine cotilas idest pugillos quatuor nequaquam prius mingens ex qua contingit foratum esse Et itaque et a gravedine ereptum esse finaliter aiebat tunc que
prius vexabat eum in loco qui vocatur effeson idest pecten Manifestum igitur fuit
 in hoc vesicam foratam esse Manifestum autem et in eo qui stercus excernebat secundum trauma idest plagam foratum esse quid intestinorum Quemadmodum demum
et si cibus quibusdam redierit ventrem foratum esse ostendit Et nimirum et fimate
idest fisco aliquo nato supra bubonem idest pectinem ita ut putrefactum sit incidente medico stercus insecutum est et apparuit manifeste apostema natum in colon
Eiusdem vero generis hiis est et spiritus qui thorace forato exsufflatur inde et qui ex
arteria effunditur sanguis Multotiens denique inmanifesto ad sensum existente eo quod
foratum est in corpore dignotio certissima ex hiis fit Nam spiritus quidem qui in respirationibus a thorace exsufflatur membranum quod subcingit costas foratum esse significat sanguis autem qui expellitur pulsualiter arteriam Confestim autem hic et calidior
 est et leptomeresteros idest subtilior et rubior eo qui secundum venas Quemadmodum autem hec manifestam dignotionem habent secundum eundem modum si epiplous idest abdomus quandoque visus fuerit precidens per trauma idest plagam aut
quid intestinorum necesse est divisum esse peritoneon idest omentum si vero pulmonis visus fuerit aliquis finis lobi idest fimbre precidens extra trauma idest plagam indicat tunc perforatum thoracem Differt autem nichil subcingens foratum esse dicere 
vel sintetresthai idest comperforatum esse thoracem Et quidem et ex hiis que
superinnascuntur est quando cognoscitur patiens locus Nam proprietas quidem substantie est eorum que superinnascuntur quemadmodum miketon idest quasi fungus
hiis qui in capite catagmatibus idest fracturis cum miringa idest panniculus patiatur
 Proprietas autem alia rursus est cum os patiatur secundum aliquam particulam Ex
hoc autem genere est et quod efelcis idest squama vel excoriatio nominatur ostendit
enim vulneratam esse particulam illam secundum quamcunque excreta fuerit cum
urina quidem subexiens urinalium quid cum tussi vero reducta respirativorum Si vero
vomatur eorum que secundum stomachum et ventrem Quemadmodum demum et si
 cum egestionibus subducatur intestinorum alicuius ulcerationem indicat Alius autem
modus est dignotionis ex signis quibusdam quando in aliqua regione contineatur quid
preter naturam puta in renibus vel vesica lapis vel pus in thorace Ex hoc autem genere
est et trombus sanguinis in quocunque membro fuerit contentus aut quis alius humor
anxius in corpore animalis natus aut extrorsum superiniectus Unde et questio nil quidem ad medicinalis artis opera conferens logicatiorem autem contemplationem quandam habens a multis iuniorum medicorum facta est utrum quidem ex patientibus locis
sint et hec talia que preter naturam in nobis fiunt vel locus quidem nullus patitur molestatur autem animal a causa que preter naturam Quoniam autem ut dixi inutilis est
hec talis questio licet tibi cognoscere facile excogitanti id quod utile est ad artem Et
 dignotionis causa supponatur denique quis diebus tribus neque universaliter mingens
Num igitur non confestim queremus in qua particula corporis est causa sinthomatis
utrum in renibus vel uritidibus vel secundum vesicam vel secundum uritica idest secundum foramen veretri Non tamen demum in epate et pulmone et splene et ventre
et corde queremus eam neque universaliter in alia particula quia nulla illarum est urinationis organum Si vero demum ignoraremus quod in renibus quidem primum discretio urinarum fit deinceps vero per uritides ad vesicam devenit et deinde hinc excernitur secundum quem didicimus modum antea in libris naturalium actionum nichil utique horum invenire possemus Non tamen neque usque in tantum procedere sufficiet
scrutandum enim melius quid unquam predictorum est causa propter quam detinetur
urina Via vero scrutationis est hec Omnia superscrutari oportet et presentia et preterita 
sinthomata presentia quidem considerantem eum quecunque vero antea facta sunt interrogantem non a laborante solum sed et a familiaribus Sit igitur gratia exempli tumor
quidem quis secundum id quod vocatur efineon idest pecten in circumscriptione manifeste indicans plenam esse vesicam excernatur autem nichil Nonne manifestum est
quod aut aliquo dissolutam esse excretivam urine energiam idest actum necesse est
aut porum urithre idest veretri constrictum esse Primum igitur scrutandum si dissolutam esse possibile est reminiscentes qualiter excretio urine fit sanis cum ipsi preeligunt musculo quidem qui in circuitu circuminmissus est collo vesice quiescente ab
energia idest actu ipsa vero vesica agente Et est musculi quidem energia idest actus
 secundum nostram fiens electionem que vero vesice ineligibilis et naturalis Monstratum enim est in monumentis naturalium virtutum in universis fere corporis particulis
excretivam superfluitatum existere virtutem quam habent quidem omnes particule
utuntur autem ea cum a superfluitatibus contristantur Hac igitur excretiva virtute patiente contingit quandoque fieri nominatam iscuriam Sed si ita formabis hominem ut
catarropon idest deorsum repens sit collum vesice et supertractaveris manibus tumo- 
rem qui preter naturam excernetur urina si vero hoc gerenti nil fiat plus proficui desistere quidem oportet a causa que secundum paralisim constrictam autem esse urithram
idest veretrum extimare Musculus denique qui adiacet ei dissolutus non iscurie set involuntarie evacuationis urinarum causa fit Secundum quot utique modos contingit
constringi porum colli vesice quem nominant urethram deinceps utique erit scrutari 
Michi quidem videntur esse tres omnes aut corpore eius in tumorem quendam preter
naturam aucto ita magnum ut ab eo assumatur porus aut aliquo vel carniforme 
vel porriforme exorto ei preter naturam aut et obstruente aliquo porum
idest foramen Ipsum quidem utique corpus ad dignum ratione tumorem superaddit
flegminatum vel scirroumenon idest induratum vel desistens vcl qualitercumque inflata Supermittetur autem poro caro quidem ulceratione aliqua precedente alia vero
aliqua substantia tempore multo paulatim humore crosso et viscoso generante eam Obstruetur autem et a lapide et a thrombo et a pure et ab humore crosso et viscoso Hec
igitur oportet determinare omnia non solum presentia sinthomata considerantem set
et prohigisamena idest precedentia Eia enim supponatur puerum esse qui laborat 
antea vero ei facta esse lapidis signa hec urinam quidem aquosam ypostases autem
quasdam arenosas in ea et scalpentem veretrum continue et calomenum idest submissum vel intensum inrationabiliter deinde repente yscurire idest detineri urinam
In hec utique rationabiliter extimabis incidisse collo vesice lapidem Resupinum ergo
formabis puerum et altiora multum reliquo corpore faciens crura concuties multiformiter artificiose studens incidere a poro lapidem Cum autem hoc gesseris iube
desiderare puerum mingere et si quidem obedierit hec opera excernetur urina simul et
cause certissimam dignotionem habere et cure viam invenisse crederis Manente vero
adhuc iscuria ex secundo concuties violentius si vero concutiente et nunc adhuc
manet per vocatum catheterem idest inmissorium simul quidem expelles lapidem de 
collo vesice simul autem viam facies urinis Si vero signa lapidis non appareant precessisse iscuriam sanguinis autem aliqua excretio decens est esse thrombum obstruentem
urithram Contingit autem et vesica ulcerata excretionem quidem sanguinis non antecessisse et paulatim vero constitisse thrombum Contingit autem ex renibus sanguinem per
 uritides in vesicam fluentem operari thrombum Set et in talibus coniecturis catheter
idest inmissorium est utile quemadmodum et cum pus vel humor quis grossus et viscosus subintelligitur assumpsisse porum idest foramen In talem autem suspicionem devenimus per cognitionem eorum que precesserunt Nam si quidem aut secundum vesicam aut renes fuerit aliqua pregenita passio ut ex ea posset putari pus coacervatum
 esse tantum et tale ex quanto et quali obstructum esse porum decens est possibile esse
coniecturari propter causam talem detentam esse urinam aut et si superius apostema
in renibus vel secundum aliam particulam pregenitum fuerit quo scisso decens est pus
ad renes transire Nullo vero tali precedente dietam scrutabimur si vita desidiosa vel si
grossa vel multa cibaria grossos et viscosos operantia humores Ita vero et si carnem
 aliquam propter ulcerationem supernutritam extimabimus collum vesice obstruere et
ex precedentibus ulceris signis et ex eo quod evacuata est urina per catheterem idest
inmissorium sillogizabimus Et quandoque factam esse vidi talem aliquam passionem
abstracto denique cathetere doluit secundum illam pori idest foraminis partem ubi et
prius conieceram ulcerationem esse Quassata vero carne a cathetere insecuta sunt post
 excretionem urinarum sanguinis quid et frustra carnis Igitur hec quidem dicta sunt 
preiacentis propria existentia operis et factum est iam manifestum quod logica idest
dyalectica solum est que parum antea dicta est questio nil nos adiuvans ad artis opera
Quod enim utile ad hec est cognoscere porum obstructum a trombo aliquo vel lapide
Hoc autem sive dicendum est passionem esse pori quod factum est sive causam yscurie
 in poro contineri inutilium ad hanc artem est Archigenes vero nescio qualiter in talibus
scrutationibus prolixus est et scribit inmanifeste ita de eis ut nullus intelligat Rursus
igitur referentes sermonem ad continua perveniamus quod ex precedentibus et nunc
existentibus sinthomatibus causa yscurie cognoscitur Plagatus enim quis fortiter secundum vocatum perytoneum idest locum qui medius ani et scroti superinnato plage flegmone neque mingere poterat et aperte vesica plena secundum circumscriptionem tendebatur Deinde catheterem huic afferre non videbatur exacerbando ab eo flegmone set
fomentare aqua calida oleum infundentes melius quidem visum est Et fere horis tribus hoc facientes quia et tensionem videbamus sufficienter calatam idest detensam et
dolorem ut ipse confitebatur minorem factum iussimus desiderare circa minctionem et ita gerentes supertractavimus quiescibiliter tumorem vesice adire inferius cogentes et hoc facientibus minxit iuvenis In talibus utique manifeste nobis yscurie causa
dignoscitur Secundum quedam autem aliorum locorum non manifeste sed quecunque
assuete ab omnibus nominatur iam utilis nobis artificialis presumptio que in medio quodam modo est certissime dignotionis et omnimode ignorantie unde neque possibile est
 in omnibus egritudinibus facere nominatos ab empiricis paxiognomicos concursus set
quod Erasistratus assuevit dicere verissimum est exercitatum esse oportet mente quicumque debet dignoscere non solum passionem qualis est set etiam pacientem locum
Exercitium autem hoc fiet decenter non si queramus sive oportet dicere pati collum 
vesice propter obstruentem lapidem aut thrombum sive hoc quidem existere inpaciens
 energiam autem nocitam esse Igitur hec quidem Archigenes querit superflua ad
artem Alii vero ultra hos procedentes neque energiam idest actum nocitam esse aiunt
fieri enim eam remissis quidem musculis qui stringunt collum vesice contracta vero vesica circa urinam contentam secundum eam supercontinentibus autem musculis qui secundum epygastrum idest precordium Cum ergo et vesica innocuam suam energiam
habuerit et musculos electio qualitercunque vult preparat eos quidem qui desuper su- 
pertendens eum autem qui in collo chalans idest remittens qualiter utique adhuc
aiunt decenter quis extimat nocitam esse energiam idest actum Coguntur itaque hii
passionem yscurie non nocite urinationis set impedite fieri dicere quasi iuvantes aliquo
medicinalem artem si hoc verbum scilicet nocitum esse transponentes impeditum dicerent Tales quidem utique questiones ut dixi loyce quedam sunt et exercitant mentem
 non in passionum dignotionem neque in pacientium locorum inventionem conferunt
Que vero a nobis modo dieta est preiacentis huius operis est propria et videtur hoc
demum in tantum iam secundum eam quod oportet cognoscere primum ex anothomia
uniuscuiusque particularum certissime substantiam qualis quedam est deinde et energiam et communionem que ad appropinquantes particulas quod in nomine positionis 
comprehenditur Et nimirum et utilitas particularum uniuscuiusque multum confert ad
inventionem pacientium locorum Nam energie quidem motiones sunt efficaces particularum utilitates vero omnibus existunt etsi nichil agant Quippe que secundum urinationem energia idest actus quidem excretionis circumtractione vesice fit supercoadiuvantibus quandoque et musculis qui secundum epigastrium idest precordium Cum 
aut omnifariam pauca fuerit que continetur urina aut atona idest imbecillis vesica
omnes vero alie particule utiles sunt ad energiam idest actum Nam si vesica ipsa non
profundum totum ita figuratum haberet et collum eius non foratum per totum esset et
 effisis idest implantatio uritidum in ea non esset facta tortuosa inaniter utique
habuisset circumtractativam motionem Ex horum igitur cognitione dignotio particularum simul cum passionibus que secundum eas fit non exquirendo sive oportet pati dicere organum quod est obstructum sive inpaciens esse Similis autem questio est et hec
de particulis que paciuntur quidem iam nondum autem habent in se ipsis dispositionem propriam Propriam autem nominant dispositionem cum faciente eam causa secedente adhuc permaneat Secundum hanc denique scrutationem rursus dicunt quidam 
nil pati caput in illis cephalargiis quecunque fiunt propter colericum humorem in ventre contentum Vomito enim eo cessare confestim cephalargiam idest dolorem capitis
Quia si demum post vomitum adhuc permanet tunc pati caput Multa autem utique
consimilia hiis que infusorum sinthomata fiunt secundum oculos in quibus coacervatur
aliqua superfluitas secundum os ventris Hec enim velut umbras quasdam esse passionum In talibus omnibus questionibus superhabundantes qui ante nos paucissima de
dignotione patientium locorum scripserunt Set nos contrariam illis viam incedimus
exercentes et ut ita dicam artificiantes eos qui student dignosticos fieri patientium locorum Quemadmodum igitur parum antea supponebatur tensa vesica nequiens homo
mingere ita nunc supponatur sine tumore qui secundum vesicam facta urinarum detentio Necesse utique alicubi secundum talem yscuriam idest detencionem urine aut uritides aut renes obstructos esse Rursus igitur hic scrutandum est sinthomata yscurie
utrum lapidosorum vel aliquod aliud malum patientium Superscrutandum autem et
de dispositione que in toto corpore ut determinemus in quantum possibile coniectura artificiali utrum in renibus ipsis obstructio facta est propter lapides quosdam vel 
grossos humores aut secundum uritides vocatos qui sunt qui a renibus in vesicam extenduntur pari Nam quedam quidem in certissimam dignotionem veniunt quemadmodum parum antea dicebamus de ostensionibus patientis substantie proprietatum
Quedam autem incidunt artificiali coniectura et propterea demum longus sermo fit 
 etsi refutemus respondere sophistis quemadmodum Asclipiadem contempsimus ut
equidem inrationabilia scribentem de urinarum coacervatione in vesica ut per alia redargutum Repudiata sunt autem iam ab omnibus anathomicis et que de anime hygemanico idest principio scripta sunt ab hiis qui extimant in corde existere id et qui
demum circa Archigenem neque desistere aperte ab hoc dogmate sustinentes et redargutum ipsum et per alia multa videntes non minime vero et secundum curas freneticorum et litargicorum superius et inferius sermones vertunt alias alia dicentes et si nichil
universaliter apertum enuntiantes qualis quippe et tertius est de patientibus locis Archigenis liber A nobis autem de hygemonico idest principali anime in libris De dogmatibus Ypocratis et Platonis quam plurimum dictum est Nunc autem ut demonstrato
perscrutationem faciamus patientium locorum Quod autem est commune in omnibus
patientibus particulis et locis non in loycam questionem set in necessariam extensum 
iam pertractabo
Uniuscuiusque omnium que secundum corpus animalis sunt energiarum idest actuum aliqua particula propria est per quam fit Et igitur et noceri energiam idest
actum necesse est patiente secundum quid condente eam Patitur autem quandoque
quidem ita facile solubilem passionem ut mox simul cum efficiente separato cesset
quandoque autem ita difficile solubilem ut remaneat quamplurimum Est autem quandoque et id quod efficit transiens non firmatum in particula passionem operatur et hoc
 assimilat umbre passionis Archigenes ut in oculis ymaginantibus similia suffusis in
quibus in ore ventris coacervata est superfluitas leptomeris idest subtilis Vaporibus
enim quibusdam hinc circa oculos relatis circumincidens hiis visiva virtus similiter
ymaginatur ei qui secundum suffusos Et maxime demum contingit hoc tale in quibus
et ipsum quod secundum oculos humidum certissime est purum et visiva virtus sensitivissima est Secundum eandem vero causam et in emorrogizaturis in egritudinibus et
evomituris quandoque preapparent talia sinthomata et scribit demum Ypocras de eis
in Pronosticis hec Quicumque autem utique in febre non mortali dixerit caput dolere
et orphnodes idest tenebrosum aliquod ante oculos apparere si cardiogmos idest cordis dolor idest oris stomachi dolor supervenerit colericus vomitus aderit Item post
pauca rursus Quibuscumque autem in huiusmodi febre caput dolentibus pro apparendo quidem orphnodes idest tenebrosum aliquod ante oculos caligo fit vel marmaruge idest coruscationes preapparent pro dolendo vero os stomachi in ypocondrio
idest precordio dexlra vel sinistra coextendatur neque cum dolore neque cum flegmone sanguinem per nares huic fluere expectabile pro vomitu Hee quidem sunt
 Ypocratis series Edocuit autem per eas quod in humoribus multotiens coacervatis in
ventre contingit quedam fantasmata fieri secundum visum Set si demum universaliter
ab humoribus ad oculos nichil referetur neque aliquod talium sinthomatum fieret
Quemadmodum neque si ad poros aurium afferetur vel ad eos qui sunt naris vel ad 
corpus lingue Et in hoc manifestum est quod assumere oportet quid dispositionis que
secundum ventrem oculos si debet perverse videre animal Ita vero et cum dicat rursus
Ypocras Quibus colerice sunt egestiones surditate superveniente cessant et quibus
surdationes colericis supervenientibus cessant Quis ita ridiculosus commentator ut
qui relinquens in sermone aures pati dicat cum ad oculos relatam esse contingit coleram
que antea evacuabatur per ventrem tunc factam esse surdationem Semper igitur
necessarium est incipere ab organo nocite energie idest actus querere vero deinceps 
quis modus ei nocumenti est num demum dispositionis que iam permansibilis vel fit
quidem adhuc permanentiam autem nondum accepit et si fit utrum in ipsa
particula contenta faciente passionem causa vel pertranseunte eam Nam si siccato quidem immoderate cristalloides humido permansibile hoc nocumentum particule illi
Et hec passio propria substantie eius pachimero vero idest crosso humido consistente secundum pupillam nondum quidem substantia nocita est causa vero sinthomatis in ipso oculo continetur Pertransit autem per ipsum cum vaporans humor in
ventre continetur Tunc autem solum extimare passam esse particulam cum substantie
eius permansibilis dispositio facta fuerit promulgantium est propria significata grecorum nominum In dolentibus vero vehementer secundum intestinum firmato quidem 
secundum unam aliquam particulam dolore et quasi terebrante qualiter utique quis vel
nequaquam pati intestinum vel non passionem esse secundum id dicet Nimirum
demum quandoque una temporis reptione tales dolores cessarunt humore aliquo foris
excreto Non tamen neque aliud quid causam doloris extimare contingit quam excretum
humorem Quod enim excretum confestim cessare dolorem secutum est omnes homines 
huius doloris causam esse crediderunt naturali quadam dignitate existente eis ex se
ipso credibili ad cognitionem talium causarum Qua denique tangente quidem nos fit
hec aliqua passio secedente vero confestim cessat hoc causam credunt esse omnes
homines Ita igitur ignis causa comburendi nos esse creditur et ensis incidendi et singulum aliorum similiter Causam igitur extimandum esse evacuatum humorem passionis 
fientis cum in particula continebatur Utrum autem in infrigidando vehementer vel in
calefaciendo vel universaliter secundum discrasiam vel in pertranseundo continua corpora coactus ad excretionem vel per spiritum ventosum ab eo genitum ut pertendat
quod continet vel propter violentam sphenosim idest incuneationem vel propter corrodere vel mordere molestabat locum nondum manifestum est ex eo iuvamento quod 
post evacuationem sed hoc manifestum solum quoniam contristabat contentus
Non solum igitur causam extimandum esse hunc talem humorem doloris set et particulam in qua continebatur pati in illo tempore secundum quod dolebat propter humorem
Ita demum utique pati dicimus et propter quid exteriorum incidentium vel calefaciens
ut ignis vel infrigidans ut nix vel quassans ut lapis quo separato mox cessat passio 
nulla propterea dicente quod non passus est quoniam nulla secundum particulam relicta est dispositio Ut igitur ita nobis semper utentibus nomine passionis et verbo quod
est pati attende mente hiis que dicentur superscrutans in eis id quod utile est ad pronosticationes et curas Nam quandoque quidem a causa aliqua quidem fit passio non
tamen iam quodammodo permansibilem habet dispositionem si separata fuerit causa 
quandoque vero iam facta est et adhuc fit Multotiens autem cessat quidem fiens
recedente causa iam autem est permansibilis dispositio Puta in dissenteria mordax
humor est causa passionis in principio quidem expurgans et radens intestina in tempore vero ulcerans intestinum Igitur si quidem antequam ulceret cessabit exiens non
dissinteria hec passio est si vero ulcerasse anticipaverit intestinum nequaquam adhuc 
cessabit cum humore hec facta passio nil nos ad presentia sermone qui preter
parum contristante quem et soritem idest coadunatum nominant Communis
enim est aporia idest indissolubilitas que ex eo ad multa eorum que secundum hanc
vitam sunt de quibus dictum est a philosophis et medicis qui ante me Ideoque michi 
memorari eorum superfluum habenti demum secundum hanc
ipsam partem artis ostendere hanc aporiam idest indissolubilitatem Nam quoniam
quidem et tempore aliquo fiunt passiones ex concessis est Si vero quemadmodum et
domus secundum quod fit tempus nondum autem est domus set totum hoc fiens
domus eodem modo unaqueque egritudinum in quo tempore fit fiens quidem adhuc
autem nondum questione dignum Neque enim eadem natura est omnium que fiunt
set quecunque quidem et homiomera existunt et symphuton idest coinplantatum nil
habent substantia eorum confestim a principio est eadem Eorum autem que aut multiformia aut anomiomera idest officialia contingit substantiam esse posteriorem Generatione enim non simul fiunt domus fundamenta et paries et tectum et tegula et ianue
et fenestre ex quibus omnibus ita qualiter compositis et in unam formam redactis composita est substantia domus Calida vero demum egritudo et frigida et humida et sicca
mox a principio cum primum superhabundat sanativos terminos craseos idest complexionis corpus eandem sibi ipsi naturam habent Etenim si propter parvitatem multotiens effugiat nostram dignotionem et sensum laborantium set speciem demum habet
propriam Ita vero et flegmon secundum quamcunque fuerit animalis partem maxima
vel parvissima una et eadem passio alterata non speciebus set magnitudinis differentia Quoniam autem contingit quasdam passiones in corporibus esse propter parvitatem nondum apparentes coniectura et cavans petram in tempore ampliori gutta in
qua et hic sermo recte dici creditus est Petram cavat gutta aque continuitate
Et nimirum non ab una vel duabus vel tribus vel quattuor percussionibus aque in petram cadentibus ubi neque a centum sensibiliter quandoque visa est cavitas neque possibile est una que prima nil operante secundam operari quid Eandem enim habebit ad
petram rationem quam habuit prima Oportet igitur si efficiet quid circa petram secunda gutta subalteratam esse aliquo secundum priorem ut non omnino permaneat
adhuc talis qualis a principio extitit Si autem et ipsa eadem secundum omnia permanet
et efficiens in eam causa idest gutta aque necesse eam sicut in prima percutiente ita
et in secunda inpassibilem custodiri Si vero hoc et in tertia Eadem enim ratio Ita vero
et in quarta et in quinta et omnibus deinceps Donec enim similiter habenti se petre accidat eadem causa nil operabitur plus Si vero post mille percussiones sensibilis lesio
 petre appareat necesse est unamquamque percussionem dicere millesimam operatam
esse partem eius que apparuit primum sensibilis passionis petre Et igitur causarum que
efficiunt in corpus passionis species quidem a principio eadem inapparabilis autem est
propter parvitatem Que vero ita parve sunt passiones separatis hiis que faciunt confestim cessant natura sanante eas Sole enim indigent exteriori auxilio quarum propter
magnitudinem nequit dominari natura Itaque secundum rationem hanc cum primum 
mordax humor abraserit quid intestinorum et si nondum appareat quod factum est
sed dispositio demum in specie dissinterie est Quemadmodum igitur ulcera multotiens
facta parva sine omni farmaco natura curavit ita et rasuras intestinorum Igitur secundum hanc rationem quidem non verum est universaliter quod dicunt quidam quod
nulla relinquitur secundum talia sinthomata passio corporum Si vero esset verum sed
quando demum factus est dolor magnus a drimyteti idest acredine egestorum corrosis
intestinis tunc patiebantur intestina Custodiatur autem a nobis velut aliquod elementum in universo qui post hunc sermone et fiat methodi locorum que invenientur pati
principium hoc nunquam noceri nullam energiam idest actum sine patiendo facientem eum particulam 
Et enim si dolor aliquis fuerit secundum eam passus est omnino quis et si tumor aliquis
preter naturam adhuc autem magis cum energia idest actus noceatur Predictum
autem est quoniam et ex natura eorum que excernuntur coniciendum est de patiente
loco Quoniam autem dupliciter hoc faciendum est manifestum est vel secundum
proprietatem excrete substantie vel ab hiis que continentur in ea Dictum est autem quoniam et ex hiis que superinplantantur quandoque conicere possibile est de patientibus
locis Sunt autem ex genere sinthomatum et hec multam habentia ad se invicem differentiam de qua rursus dicetur
Nunc autem rursus in principio reducamus sermonem in unaquaque particula querentes invenire signa hec quidem substantie eius ostendentia passiones hec autem ut
organum Et secundum alterutrum rursus determinantes et decernentes a factis quidem
iam passionibus fientia quidem adhuc permansibilem vero non habentia constructionem ab hiis autem que in ipsa patiente continentur causis et ea que transitu solo ipso
utuntur Manifestum autem quod et compositi quidam ex predictis erunt modi Determinabimus autem et que secundum simpatiam idest compassionem alterius partis
facte sunt passiones ab hiis que secundum ydiopatiam idest propriam passionem
Magis enim proprie nominare non ut assuetum est medicis protopatiam opposita
simpatia ydiopatie Igitur proprie nominare volentes protopatie quidem deuteropatiam et hysteropatiam idest secundo vel postea pati opponi dicemus idiopatiam 
autem simpatie Et convenire potest multotiens in idem et secundum simpatiam idest
compassionem et secundum idiopatiam iam egrotare quando in patiente particula permansibilis innata est dispositio Non enim utique protopati eam tunc dicemus sed deuteropati et ydiopati Manifeste vero hoc apparet et in hiis que extra ut puta quemadmodum in ulcere facto magno bubone in plectorico corpore ulcus quidem in ulen idest 
in cicatricem ducatur maneat autem bubon aut in flegmonem putrefientem transmutans aut in scirrhoden idest duram dispositionem quam nuncupant choirada Igitur
secundum protopatiam quidem nequaquam quis dixerit factas esse tales egritudines
precedente demum alia passione in qua constiterint secundum simpatiam denique factas transcindere in talem ydiopatiam ac si et protopatia aliqua eis a principio coincidisset Reminiscamur autem ad presentia utiliter et eorum que in opere quod De medicinalibus nominibus dicta sunt ubi de significatis sermo erat que male confundunt non
pauci iuniorum medicorum et philosophorum Nam principalissimus quidem usus
vocis passio est apposita ei que energie idest actus energin idest agere quidem
dicto eo quod motionem habet ex se ipso pati vero ex eo quod motionem habet ex alio 
Motione vero existente secundum genus duplici allatione et alteratione cum in permansibilem devenerit dispositionem alteratio nominatur egritudo Quapropter si
quis sequatur dictionem grecorum pati magis dicet particulas secundum quascunque
fuerint motiones preter naturam quia que demum dispositiones habent preter naturam si quidem proprie nominaverit egrotari magis quam pati dicet abutens vero non 
egrotare solum sed et pati Quod semper dico et nunc dico secundum disciplinativas
doctrinas sufficit nomen dicentem et significatum eius quemadmodum qui docet vult
procedere de reliquo ad rerum narrationem Ego vero propterea nunc memini significatorum quoniam et pervertunt quidam ea que a grecis vocibus ostenduntur et eos qui
bene utuntur interpellant Hii vero sunt qui dicunt in nocitis energiis nichil pati quandoque partes quia nondum dispositionem habent permansibilem quemadmodum in cephalargia idest in dolore capitis
propter humores in ventre contentos fiente Subalterans enim utique quis si vult
de nominibus litigare magis proprie interpretabitur pati quidem dicens caput cum
compatitur ventri egrotare vero cum ydiopati idest per se patitur Et ipsum demum
ventrem pati quidem cum a malis molestatur humoribus egrotare vero cum vel secundum discrasiam propriam vel propter flegmonem vel ulcus vel apostema preter naturam habet Si vero universaliter quis voluerit hec talia dialeticus subtiliter investigare
queret quando quidem simul cum corrupta sunt cibaria et digestionis energiam idest
 actum dicet nocitum esse quando vero innocuam esse hanc corrupta vero esse illa
Tres enim prime et velut generalissime corruptionis cibariorum existunt differentie 
una quidem in egritudinibus propriis ventris altera vero in humoribus malis coacervatis
in eo et tertia propter qualitatem eorum que comeduntur Quecunque denique aut natura quid cnisodes idest fumosum aut acetosum vel fetidum vel putridum vel universaliter facile corruptibile habent et modo constructionis in aliquam talem ducta sunt dispositionem manifestum quidem quoniam corrumpuntur secundum ventrem et secundum hoc utique indigesta esse dicentur Dissonatur autem de eo quod est pati tunc digestivam energiam in eis quibusdam enim inpatientem omnifariam in talibus indigestionibus esse dicentibus eam quibusdam vero pati Et nimirum et tertia quedam est opinio
eorum qui neque indigesta esse talia dicunt set non digesta esse solum ac si non idem
sit vel per negationem quid ostendere vel per vocatam a dyaleticis privativam vocem
Secundum eandem intelligentiam extimo et Erasistratus dicebat gigarta idest grana
uve vel sisama et omnia que egeruntur omnifariam et inputribilia et intransmutabilia
nullam indicare animali factam esse indigestionem set hoc ipsum utique non digesta
esse solum 
Nequaquam igitur negligere neque in hiis congruum set attendentes mente quecunque quidem ad logicam reducuntur questionem seorsum derelinquere quecunque vero
ad dignotionem patientis diligenter perscrutari Pronosticari denique futura et curare
convenienter factam iam passionem hinc iam advenit Idcirco et sine nominibus que in
altercationem deducuntur licet quod utile ex rebus suscipere ita qualiter Esto aliquem
dicere mane surgentem cnisodes idest nidosum ructuare vel quid aliud puta ovorum
frixorum vel fetidum vel putridum confiteri vero eum quidem qui cnisodes idest nidosum eructuat post cenam comedisse placentam cnisodes idest vermicellum et que
per talia construuntur alium vero ab ovis frixis confitentem et hunc ab illis eructuare
alium vero araphanis multis quod et fetidum et putridum eructuat Igitur quoniam quidem non bene digesto sunt cibaria hiis confitentur omnes Ipse nimirum demum venter
nil in eis passus est neque secundum sui ipsius rationem fallit circa energiam idest 
actionem quemadmodum neque cum integra gigarta idest grana uvarum egerat quis
Nam si quidem aptum natum esset secundum hominum ventrem transmutari gigarta
idest grana uvarum tunc utique causaremus ipsum corpus ventris et male habere putaremus Quia vero non aptum natum est set est substantie gigartorum sinthoma hoc
non digeri hec quidem decenter dicentur non digesta esse corpus autem ventris secundum naturam habere quod est utile et cognosci et determinari a medicis Sive vero
nocitum esse oportet dicere actum eius in talibus digestionibus ventris sive non superflue queritur ad medicinalis artis demum operam Eia vero rursus nunc ponamus eructuare quidem quendam cnisodes idest nidosum comedisse vero nil cnisodes
idest nidosum In hoc calorem quendam igneum secundum ventrem dicemus existere
deinde deinceps determinemus utrum a discrasia corporis ventris huius ipsius factum
esset vel ex xanta colera in eo contenta aut secundum eam que intus est spatiositatem aut velut reclusa dysekniptos idest difficulter exlotive in tunicis eius Non tamen
neque in hoc stabimus queremus vero deinceps sive epate leso hic talis coacervetur humor sive ex toto defluit corpore sive et secundum ipsum generatur ventrem Nam
hec quidem necessariissima sunt cognosci indigeni autem viro exercitato mente in doctrina rerum ipsarum non nominum ostendentium eas Non enim sicut species corruptionis causam que fecit indigestionem indicat manifeste ita et de generatione que secundum eam est invenire determinativam indicationem Igitur si quidem cnisantur
idest nidantur idest in fumum vertuntur cibaria secundum ventrem necesse est
causam que hec operatur esse calidam si vero acuantur frigidam Nondum tamen
demum manifestum sive discrasia aliqua est secundum corpus ventris sive humor ali- 
quis malus set determinare oportet dantem cibaria contrariissime nature modo
corruptionis panem quidem et condrum in quibus cnisatur idest nidatur mel
vero in quibus acuitur Deinde vero superscrutandum que vomuntur et que egeruntur
utrum simul cum humore aliquo hec quidem colerico et calido aut flegmatico et frigido
suscipiunt evacuationem vel sine humore aliquo brevem quandam transmutationem 
suscipientia Nam ventre quidem ipso discrito facto secundum caliditatem igneam sine
humore panem et chondrum videbitis egesta brevissima in eo transmutatione facta Si
vero humor aliquis malus fuerit qui corrumpit escam et ipsa cibaria infecta apparent
a tali humore et manifestius alterata secundum energiam idest actum eius Multum
autem utique magis vomitibus determinantur hec facile apto nato vomere laborante 
quia demum ipso inpotente cogere vomere non aptum Sed hec quidem cum navigatur
in spatiositate ventris qui contristat humor recluso vero in tunicis eius nausee quidem
omnino secuntur set et sitis in calidioribus amplior quemadmodum appetitus qui ad
cibaria frigidiores sequi aptus natus est Superscrutari vero oportet et si impassibile est
epar vel patitur quid et passio eius qualis utrum calida est vel frigida similiter autem 
 et de splene Ex superscrutatione enim talium omnium simul cum experientia eorum
que assidue comeduntur vel bibuntur poterit quis certissime invenire non solum patientem locum set etiam dispositionem eius Utilior autem est huius cognitio in quantum
species cure et secundum ipsam typute idest formatur Calidam denique dispositionem semper quidem infrigidandum est in quacunque fuerit regione set usque quantum vel quomodo infrigidandum vel per quam materiam locus qui patitur coindicat
Igitur si quidem hoc utique ipsum solum fuerit discrasia aliqua in corpore ventris ipso
infrigidans quidem calidam calefaciens vero frigidam iuvabis mox hominem Erit
autem tibi et suspitionis quam habuisti non nuda opinio solum set doctrina manifesta
etiam magis si alterutrinque eam experimentabis in infrigidantibus quidem farmaciis 
et dyetimatibus iuvatum videns hominem in calefacientibus autem nocitum Si vero
humor aliquis fuerit contentus in ipsis tunicis ventris nausee quidem sine vomitu fiunt
vacue sparattuse idest provocantes solum non tamen evacuantes demum aliquem 
humorem ut in quibus in ipsa continetur spatiositate ventris secundum eius latitudinem Ructuatus autem hiis quidem acidus erit hiis autem cnisodes idest nidosus
Iuvabit autem hos quidem farmacum diatrion pipereon vel quid tale per aquam vel
vinum bibitum alios vero absinthium et yera que per aloen vocant autem quidam eam
pigram Si igitur confestim simul cum prima experientia apparet a propriis farmaciis
iuvamen alterutrorum humorum manifestum factum et dignotionem doctrinalem habebis iam et enarrationem cure ut maneas incidens et cures hominem Si vero in farmaciis
que assueverunt superare alterutram dispositionem insequitur quandoque nocumentum circa dignotionem tunc cognoscere te ipsum fallitum Certissima denique cognitio
omnium talium dispositionum fit hiis qui certissime sciverunt a quibus sanationibus unaqueque passio subsistet Ego denique quosdam eorum qui nominantur colici sanavi potu farmaci quod dialoes coniciens quidem reclusum esse mordacem humorem in tunicis patientis intestini dans autem hoc farmacum quia omnino sciebam ab
eo talem dispositionem iuvandam ut autem iuvata est cognoscens quoniam bene coniecturavi plus dabam id Set ex quo demum spem habui melius dicere Videbam hunc hominem in calidis quidem cibariis et farmaciis et universaliter dietimatibus exacutum in
 euchymis autem et catacerasticis idest commixtis iuvatum Videbam autem a ieiunio
eum nocitum Ut autem et interroganti michi et de specie que secundum dolorem dixit
mordacem quandam existere eam adhuc et magis in spem vere dignotionis deveniens
ausus sum dare picron idest amarum farmacum et considerans aperte iuvatum hominem scivi cognovisse me certissime que est hec dispositio Alterum vero ab eupepton
idest facile digestibilibus cibariis paroxynomenon idest exacerbatum videns interrogavi que precesserant et audiens quod post purgativi farmaci dationem in talem ductus
est dispositionem et rursus interrogans a qua causa in usum huius farmaci devenit et
audiens propter humores mordaces et corrosivos longe in locis qui secundum ventrem 
permanentes lesum esse intestinum a purgativo farmaco coniciens et in dispositione
factum esse reumatica et suscipere facile in se ipsum superfluitates epatis et supercorrumpere has escam dedi difficile corruptibilem et stiphantem idest stipticantem in
qua et a morsibus quievit et egessit non ultra que antea semper post morsus excernens
corrupta simul et humida et fetida Preaudiens autem quoniam tempore ampliori post
mordicationem exitus eorum factus est sublimium intestinorum conieci esse dispositionem quemadmodum in alio homine cita in mordicatione excretione fiente conieci
eorum que deorsum dispositionem Igitur illum quidem inmissione farmaci hunc
vero predictis cibariis sanavi et sciens hoc certissime quod que quidem prope ventrem
hiis que desursum comeduntur et bibuntur paratius iuvantur que vero non procul ab
ano hiis que deorsum Non simpliciter igitur decet scrutari hoc solum si venter patitur
vel quid intestinorum set et que passio est et determinare demum que quidem propria passionum sunt signa que vero patientium particularum puta quemadmodum indigestionem ventris esse sinthoma verti vero ad cnisodes idest nidosum vel acidum
ea que comeduntur et causarum et passionum que secundum ipsum Ita vero et in hiis
que secundum intestinum et tempus exitus et eorum que excernuntur species et sinthomatis differentia cum hiis que antecesserunt et nunc in experientia ducuntur preindicabunt utrumque simul et passionem ipsam et particulam in qua consistit Fer enim excernere quendam secundum ventrem quandoque quidem ephelkidas idest scinthas vel
quasi membraculas rasuras vel quasi sanguineum quid quandoque vero simul hec
omnia Ulceratum quidem esse intestinum nunquam altercabitur quis Si vero in subtilibus intestinis est vel in grossis ulceratio nondum manifestum set ex specie rasurarum ut antea dictum est et ex tempore exitus et tertio ex essendo mixtum stercori hoc
quidem eorum magis hoc autem minus vel ex essendo nequaquam mixtum determinabitur Nam ulcerationes quidem que in infimis partibus neque universaliter habent remixtas egestionibus ulcerum cognitiones hiis autem que parum superius mixta quidem set breviter quemadmodum demum earum que amplius superius et commixtio
amplius adhuc utique magis in subtilissimis intestinis remixta sunt stercori que ulcerationis propria
Multotiens autem simul et laci et dispositionis ex una cognitione est indicatio vel
et laci simul et cause puta in locis quidem et a nocita energia idest actu et ab hiis 
que excernuntur et a positione et a proprietate que secundum dolorem et a propriis sinthomatibus est indicatio in passionibus autem et a specie eorum que excernuntur et a
nocita particula et proprietate que est secundum dolorem et ab ea que est propriorum
sinthomatum Igitur a nocita quidem energia idest actu indicatio patientis particule
fit secundum hunc modum Si cui sinthoma aliquod energie idest actus qui secundum 
videre est oculus ex necessitate illi patitur utrum autem secundum ydiopatiam idest
propriam passionem vel secundum compassionem vel secundum ambo secunda utique erit scrutatio Specie vero eorum que excernuntur dignoscitur patiens particula ut
antea dictum est et per partes que substantie eius et per ea que continentur in ea
Et nimirum et positio sufficiens coindicare quid patitur Tumor denique durus in circumscriptione secundum dextrum ypocondrium non splenis set epatis cognitio est patientis quemadmodum secundum sinistrum non epatis set splenis Et similiter hiis que
excernuntur essentiis positio quandoque coindicat quod patitur Si denique membranose tunice particula excreta fuerit quoniam quidem ulceratio est alicubi ostendet Hoc
autem idest cuius particule a positione doceberis Nam quod vomitur quidem aut ventris aut stomachi passionem esse significai Quod autem est extussitum vel laringis
idest faucis vel tracce arterie quod autem exspuitur postquam excreaverit faringis
idest capitis ysofagi Si vero mictum est urithre idest foraminis veretri si vero per
anum excretum fuerit alicuius intestinorum si vero per pudendum muliebre eorum
que secundum matricem Quoniam autem unusquisque dolorum secundum positionem 
indicat patientem particulam manifestum est Ita demum quippe et que predicta sunt
determinantur Signis enim apparentibus ulceris in vomitu scrutandum est utrum in 
anterioribus partibus secundum ypocondrium idest precordium vel secundum metafrenum idest scapulum retrorsum dolor aliquis est Determinabitur autem dolore quidem qui ante secundum ventrem eo vero qui retro secundum stomachum fiente Set et 
ipsius ventris os a spatiositate similiter determinabitur si drimiorum idest acrium
transglutitorum hoc quidem in ore ventris operabitur mordicationem vel inferius hoc
autem in transitu qui secundum thoracem Hec enim omnia positione determinantur
quemadmodum alia specie doloris Dicetur autem amplius de doloribus in secunda
scriptione Nunc autem iam tempus dicere aliquod exemplum indicationis 
loci patientis que a propriis sinthomatibus Igitur superius quidem uniuscuiusque
eorum que superimplantantur ulceribus propriam indicationem dicebamus esse Nunc
autem et hec addiciantur Asodeis idest fastidiose quidem in ore ventris patiente fiunt
Loture vero carnium similia evacuantur inferius propter atoniam idest imbecillitatem
epatis Rubra vero mala fiunt peripleumonicis Set et passionum ipsarum in hiis quidem
que excernuntur propria signa sunt ulceris quidem efelcis idest scantha arenose
vero ypostases lapidationis Set excretiones similes seminibus cucurbite lati helminthos 
idest lumbrici A locis ipsis indicatio egritudinis fit propterea quia quedam quidem
sola patiuntur illam egritudinem quedam vero sola non patiuntur Nam suffunduntur quidem oculi soli lapidem vero habent renes et vesica ut autem quidam aiunt et
colon Lumbrici vero in intestinis fiunt Cor autem rursus impossibile est pati apostema
quemadmodum dolorem et pulmoni et ligamentis A proprietate vero sinthomatum indicatio fit passionis in hiis Aquilantur quidem ungues in ptisicis egritudinibus Inrationabilis vero rigor simul cum febre signum est flegmonis transmutantis in empyema
idest pus Nigrata vero lingua causonidis febris est signum quemadmodum demum et
proprietas coloris in toto corpore propter epar quidem alia propter splenem autem alia non potens latere disciplinatum quemadmodum neque que
propter emorroidas Sunt autem pauca valde passionum ipsarum propria signa sine
coindicando patientem locum Nam nocumenta quidem energie idest actus solum S
 ostendunt patientem particulam differentie vero que in eis passionem eius Sola igitur
illa passionum sunt propria signa que secundum aliquod accidens eas secuntur Apparebunt autem et communia et passionis simul et loci patientis vel duarum passionum
vel particularum duarum
In presenti vero sermonemque ab idiopatientibus et compatientibus addiciens
proposui in id quiescere facere librum rememorans prius quod ab aliis medicis nominatam protopatiam familiarius dixi idiopatiam nominari Differt demum quippe nichil
neque si protopatiam quis eam nominabit Melius enim est non de nominibus litigare
set rerum scire differentias Nam cum quidem ex ventre aut demum vaporibus malis
aut et humoribus ipsis relatis ad cerebrum mens nocetur primum quidem non utique 
quis dixerit pati cerebrum non tamen neque inpassibile demum omnifariam existere
sed quod utique ab ipsis illis conceditur per compati verbum verissimum est Ostenditur enim nequaquam pati ex voce compati sed cum alio pati Melius autem et sapientius cum alio pati utique dixerit quis quod compatitur Quod igitur quidam medicorum
intellexerunt quidem obtuse ut sompniantes non dixerunt autem manifeste quoniam
neque cognoverunt hoc ego michi extimo docere necessariissimum existens ad preiacens opus incipiens hinc Quedam energiarum idest actuum a materia apte facte preparatam eam ab aliis particulis accipiunt Decenter igitur quandoque passionem propriam nullam habentibus propriis energie organis perire contingit eam aporia idest indigentia materie ex qua facta est quemadmodum in voce habet Monstratum enim est
in sermonibus de eo ekphysesis idest exsufflatio materia quidem existens vocis fiens
autem a mesopleuriis idest qui in medio costarum musculis contracto thorace Cum
igitur hii non adhuc agunt insonabile fit animal nulla passione quandoque circa particulas proprias ipsius vocis facta Hee autem sunt universaliter quidem dicendum universa larinx particulatim vero interpretantibus tres eius condri idest cartillagines
et tres musculi idest lacerti qui movent eas simul cum nervo qui a cerebro Est autem
cum hiis epiglottis que intus in laringe que est principalissimum organum vocis Hec
enim a musculis aperta et coacta moderate operatur voces set non possibile factas esse
has sine vehementer extra ferendo spiritum Hoc autem a mesopleuriis idest qui in
medio costarum perficitur musculis Et quis ab alto cadens ut firmaverit in terra principium metaphreni idest scapule circa tertium quidem diem valde parum loquebatur
Quarta vero finaliter erat invocalis simul etiam paralisim patiendo crura nichil manibus nocitis non tamen neque apnous idest inrespirabilis factus est neque disnus idest
difficile respirabilis factus est Paralisim enim patiente toto quod post collum notico
idest spinali medulla contigit thoraci et a dyafragmate et adhuc ab altis musculis qui sex moveri quia nervi hiis ex notico idest spinali medulla que secundum collum Nervi vero qui mesopleuriorum musculorum omnes patiebantur a quibus ekphysesis idest exsufflatio monstrata est fiens Volentibus igitur medicis molestare inaniter
crura quidem quia dissoluta erant laringam vero idest faucem propter passionem
vocis prohibens ego solum procuravi patientem locum et facto aflegmanto idest sine 
flegmone notico idest spinali medulla post septimam diem rediit et vox et motus crurium iuveni Talem quidem utique speciem nocumenti principalius utique quis nominabit compassionem quam cum in humoribus quibusdam secundum ventrem contentis
doler fit capitis Refertur enim quid ad id in talibus dispositionibus non tamen ad
crura demum fertur quid nocentium in predictis dispositionibus set contrarium privantur virtute quam prius eis prebebat noticon idest spinalis medulla Et larinx autem
non privatur quidem omnifariam spiritu in talibus aphoniis idest invocalitatibus
adhuc enim exspirat animal per eum privantur autem ekphysesi idest exsufflatione
que est repentina simul allatio spiritus multi per laringam idest faucem extra animal De nominibus quidem utique altercari aliis concedendum Nobis autem sufficiet 
de rebus quas illi omnifariam ignorant tractare Aliter quidem in hiis qui in ventre humoribus caput dolent relatis scilicet humoribus calefacientibus et tendentibus ea que
secundum caput aliter autem patiuntur fantasmata idest ymaginationes eorum que
suffunduntur neque calefactis oculis neque tensis set solum vapore pertranseunte eos
Et adhuc cum hiis aliter quidem oculus qui emfractatus idest obstructus poro qui a 
cerebro descendit non videt et huic similiter quidem quodammodo aliter autem qui
propter notici idest spinalis medulle flegmonem dissolutus est cruribus Secundum
alium vero modum qui vocem perdidit vel eam nocitus est Nam ad crura quidem virtus
quedam sine substantia venire prohibetur ad oculos vero cum substantia ad laringam
vero idest faucem prohibetur multitudo materie que deveniebat in eo vero qui per mesopleurorum musculorum syntresin idest perforationem aphonos idest invocalis factus est periit finaliter vocis materia Quicumque vero modus cruribus paraliseos fit secundum predictas notici idest spinalis medulle dispositiones idem in laringi idest
fauce nervis vocalibus incisis vel broncho idest ligamine assumptis Nominare vero
assuevi vocales nervos qui a nobis inventi sunt doctoribus solos qui in arteriis scientibus Igitur sequitur quidem et illos similiter lesos perditio vocis quoniam et nervi qui
laringis proprii qui palindromuntes idest recurrentes a me vocati sunt particule substantie eorum sunt Ad multas autem alias particulas distributis eis non habent nuncupationem magis propriam ea que phoneticon idest vocalium qui proprii organorum
rithmiantium idest tenorem dantium voci sunt Modus demum quippe nocumenti 
musculis laringis idest faucis idem est sive palindromuntes idest recurrentes malignatus factus sive eos qui in arteriis alterutrinque enim aporiantur idest indigent virtute psychica idest animali sine qua non possibile est secundum electionem eis moveri Et nimirum et incisio musculorum qui movent epiglotida finaliter quidem aphonum idest invocale operatur animal Set non secundum eundem omnino modum set
tamen non omnino differenter quam si nervi nocentur Commune vero nocumenti amborum est in eo quod privatur epiglotis a continuitate que est ad principium quod 
movet Fit autem hoc sive musculos sive nervos incidas vel ligamine assumas vel quasses vel qualitcrcunque aliter malignos feceris Ego denique vidi infrigidatis amplius palindromousin idest recurrentibus nervis in chirurgia aliqua secundum gulam in yeme
facta lesam vocem ut paulominus perierit Et intelligentes demum hoc calefacientibus
farmaciis eam revocavimus crasim que secundum naturam recuperantes nervis Quemadmodum in perforationibus thoracis perit vox privatione materie ita et si traceam
totam incidas Non enim adhuc vadit spiritus ad organum quod est proprium vocis
Alio vero modo idem operatur bronchus idest ligamen collo ligatus toti gule circumpositus set hic quidem non aphonum idest sine voce perficit animal set et suffocat
privans respirationem Arteria vero divisa vocem quidem nocet respirationem vero non
aufert animali Squinances vero flegmones corpora que intus in laringe idest fauce existentes proportionaliter anchone idest vinculo colli privant respirationem emfractantes idest obstruentes porum idest foramen eius Idcirco utique et maxime organi 
vocis passio propria sunt deinceps autem musculorum qui extrorsum eius est nocumentum Aliorum vero omnium que enarravi non propria sunt set secundum accidens Abscidens denique quis ex gula scrofulas in fundo iacentes deinde trepidatione non incidendi aliquod vas non smila idest cultello incidens membrana set unguibus disparans idest divellens latuit ab ignorantia coevellens palindromountes idest recurrentes
nervos et ita a scrofulis quidem sanum ostendit puerum aphonum autem idest invocalem eum operatus est Et quis alius alterum puerum chirurgians similiter hemiphonum
idest semivocalem fecit in altero solo nervo nocito Et nimirum et mirabile videbatur
omnibus quoniam neque tracea arteria neque laringe idest fauce patientibus quid
vocem nocitam esse contingit Ostensis autem eis a me phoneticis idest vocalibus nervis cessaverunt admirantes In quibus autem vel demum materie vel virtutis prebitio
corrumpitur suasibiliter quis dicet nocitam esse energiam idest actum innocita servata faciente eam particula que vero ab humoribus vel vaporibus aliunde venientibus
ad eam nocetur nequaquam decenter inpassibilis esse dicetur Suasibiliter autem non 
minus utique quis diceret et in particulis demum privatis materia vel virtute aliqua nocitam esse particulam si demum in assumendo hec dispensationem que secundum naturam habebat Itaque ex tali in alterutrum argumentatione inutilis apparet logicorum
problematum scrutatio nil neque in dignotione passionum neque in sanatione neque
in pronosticatione eveniendorum iuvativa Intuere denique qualiter ego nullo tangens
eam disseram curam ex cognitione patientis loci inventam Veniens quis ad me habens
iniacens farmacum tribus digitis manus dicebat XXX diebus iam sensum eorum perdidisse motione innocua custodita et adiuvari nullo a superpositis farmacis Quod igitur
assuevi facere in talibus neque tunc dereliqui set interrogavi vocans procurantem eius
digitos medicum quibus utens fuerat farmaciis Ubi autem decentibus inveni usum
quesivi causam cur nullo iuvabatur homo et interrogavi precedentia sinthomata 
Eo vero neque flegmonem aliquam neque infrigidationem neque percussionem ei precessisse dicente set paulatim sensum perdidisse admirans rursus interrogavi si aliqua
superiorum particularum percussa est Eo vero secundum manum quidem nil dicente
in principio quidem methaphreni id est scapule percussum esse dicente rursus interrogavi qualiter et quando percussus est Et nimirum etiam respondente secundum viam 
que ad Romam cum cecidit ex vehiculo esse tempus non multum prius quam digiti ceperunt pati presumpsi prima excisione nervi qui post septimum spondilium particulam
aliquam in percussione flegminantem scirrode idest duram dispositionem habere Hoc
autem intellexi discens per anathomiam quod nervi secundum circumscriptionem propriam ut vene explantati apparent et opinaberis utique unum certissime unumquodque eorum existere sicut venam Hii autem sunt confestim a principio multi stricti
omnes et contenti a communibus periclimatibus idest induratis a miringibus explantatis Et igitur humilis pars ultimi nervorum qui ex collo ad parvos deveniunt digitos
in circumdantem eos disseminatur cutem et adhuc medii digiti mediam partem Quod
utique et mirabilissimum videbatur medicis quoniam sola media pars apparebat patiens Me vero hoc ipsum inducebat magis quod illa sola erat nervi pars patiens que
secundum cubitum explantata ab eo desinit ad predictos digitos Et abicere iubens farmacum quod secundum eos superiacebat secundum illam maxime dorsi superposui
partem que principium habebat patientis particule Et ita quidem contingit quemadmodum videbatur hiis qui videbant mirabile et extra opinionem digitos manus per farmaca superposita dorso curatos Et cum finaliter ereptus est a passione questio facta
est a medicis que unquam est dispositio nervorum in qua motum quidem eorum servatum esse contingit sensum autem periisse Et ego quod dictum est iam a quibusdam
anterioribus medicis dixi quoniam sensus quidem in patiendo motus vero in faciendo
quid fit Et propter ea robore quidem opus est ei quod movet sensui vero et brevissima 
virtus sufficit Putato vero eis recte dictum esse hunc sermonem quid igitur dixi non
et quod contrarium considerastis unquam sensu servato defecisse motum Igitur alii
quidem fere omnes nunquam vidisse hoc dixerunt unus vero quis confitebatur et nomen
demum patientis dicebat et testes annuntiabat prebere Putato demum isto repugnare
hiis que dieta sunt in particulis que moventur quidem non tamen sentiunt Nam quantum quidem in illo sermone omnifariam inpossibile est perdito sensu adhuc moveri secundum operationem Rursus rogabant rationem audire utrorumque eorum que apparebant Est autem manifesta hiis qui sciunt anothomiam nervorum existens talis Universus quidem qui secundum impetum motus a musculis fit Nervus enim nullus est ipse
secundum ipsum sine musculo nullatenus operans in animalis particulas talem energiam idest actum set per medios musculos omnes electivos nominatos motus perficit
Cernuntur autem ad movendas particulas quandoque quidem manifeste musculi
ipsi quandoque vero per medios tenontos quos enervationes quidam nuncupant Ex
hoc genere sunt et tenontes qui digitos movent similiter tonis nominatis ab Ypocrate
rotundi Igitur si quidem nervi musculorum patiantur motum perdunt digiti Hiis 
autem qui ad interius vadunt patientibus sensus qui secundum tactum corrumpitur
Secundum paralises vero totorum colorum idest extremitatum ceu utique communi
principio patiente utrosque simul perire et motum et sensus Set primo demum patientem locum ex multitudine nocitorum nervorum facile est invenire si demum quis certissime sciat omnia eorum principia que in anothomia nervorum tractavi nullo eorum 
qui ante me anothomiam hanc certificante sed hiis quidem magis hiis vero minus fallentibus Qui igitur exercitatus est in eis solus certissime excogitare poterit secundum
quod spondile noticus idest spinalis medulla patitur aut totus aut altera eius pars Est
enim quando in dextra solum eius particula passio est nichil altera patiente vel rursus 
contrarium impassibilis quidem manet hec sola vero patitur leva Et secundum hoc
quandoque quidem omnia que in leva dissolvuntur dextre partes similiter solum
Nichil nimirum patiente ipso notico idest spinali medulla sola vero una ekphysi idest
explantatione nervi illarum particularum sequitur paralisis ad quas nervorum disseminatur ekphysis idest explantatio Et nimirum et due et tres quandoque solum ekphyseon idest explantationum patiuntur inpassibili servato notico idest spinali medalla Ita denique passus est et qui aliis partibus manus omnibus dissolutus est ut
neque sentiret neque moveretur secundum tres vero digitos solos haberet servatum sensum Alii vero non solum sensus set et motus salvabantur musculorum illorum in
quos ekphysis idest explantatio que post septimum spondilem distribuebatur Et quis
alius ex ruina vehementi in illis solis musculis dissolutus est qui ex hoc nervo accipiunt
particulas Huic autem ipsi et cutes ille sole sensum perdiderunt quecunque a dicto
nervo distributiones suscipiebant Si quis igitur vult cognoscere in quoto spondili passio
est aut solius ekphyseos idest explantationis nervi alicuius aut et spinalis medulle
secundum anatomiam nervorum exercitetur methodum habens in omnibus communem musculos dissolutos scrutari simul cum cute que sensum perdidit Nam spinali
medulla quidem patiente tota secundum aliquam spondilium omnes inferiores partes
dissolvuntur Secundum alteram vero partem si nocebitur altera manente inpassibili in
hiis que secundum rectum partibus paralisis erit solum Si vero radix nervi patiatur alie
quidem partes que inferius patientis nichil patientur sole vero ille dissolvuntur particularum in quas unusquisque nervorum disseminatur Hec igitur si disceris certissime
non molestabis dissoluta cola idest extremitates relinquens dorsum set ad id vadens
curabis quod patitur Ita vero et si non secundum dorsum set secundum aliquem eorum
qui post id nervorum patiatur cognosces ex musculis et ex cute Igitur cutem quidem 
facile cognosces accidentem demum oculis Musculis vero ex deperditis energiis idest
 actibus dignoscuntur Oportet igitur te circa anathomiam musculorum exercitatum
esse et cognoscere cuius unusquisque energie idest actus est organum Ita enim
solum existet tibi discernere posse quarum quidem particularum periit energia idest
actus nullam passionem corporali substantia earum patiente quarum vero egritudo
precedit fiens vel facta Novisti vero et genera egritudinum et differentias universas in
alio libro qui De differentia egritudinum intitulatur quemadmodum in alio De differentia sinthomatum set et De differentia causarum alterutra singulariter scriptum est
secundum unum quidem librum de differentia causarum egritudinum in tribus autem
de differentia sinthomatum In quibus omnibus exercitatum esse oportet eum qui debet
facile invenire et discernere causam et passionem et locum patientem Nam secundum
concursus quidem non possibile est omnia docere et nimirum demum dignum extimantibus ita empericis Set et que antecesserunt et adsunt sinthomata cognoscens certissime quis et ad experimentum quod per curativam methodum deveniens inveniet quod
patitur simul cum dispositione Et plurimum hoc est in particulis que in fundo corporis
ordinate sunt ut parum antea in hiis que sensum vel motum perdiderunt ostendimus
Fortassis quidem non malum adhuc describere aliqua que iam facta qualia hec
sunt Infans vero annorum sex involuntarie egerere incepit dissoluto repente ei musculo
qui secundum anum Factum est autem et seni cuidam quandoque tale sinthoma Et
cuidam rursus alii puero circa quartumdecimum etatis annum involuntaria excretio
facta est egestionum simul cum doloribus qui circa vesicam et alii cum detentione
urine alii vero rursus involuntarie excernebatur urina et alii et hec et egestiones Oportet igitur in talibus omnibus interrogare ea que facta sunt Sepius enim vel infrigidatio
aliqua vel plaga idest percussio secundum dorsum eorum antecedit Infrigidatio quidem unum solum qui patitur est nocens musculum plaga vero plures quam multum
Valde enim est rarum in plaga dorsi unum musculum pati ut utique nervis qui explantantur a notico idest spinali medulla in plures musculos subscisis Set et propter 
plagam idest percussionem eius musculi qui patitur neglecto quandoque et indurato
superveniente flegmone insecuta est paralisis eius Erit autem et hoc rarum Set infrigidatio demum nocuit multotiens unum musculum et maxime eum qui superficietenus
secundum anum aut sedente in frigido lapide aliquo aut in aqua frigida
conversante amplius Puer denique qui nocitus est in vesica et secundum anum in flumine venans pisces passus est ita quibusdam autem natantibus in aqua frigida hoc tale
contingit Igitur eos qui ita patiuntur sanare oportet calefacientia farmaca patientibus
locis afferentes quibus vero aliquis nervorum qui a spinali medulla patitur dorso adducendum est auxilia Multotiens demum utique in ruinis ab alto factis vel percussionibus vehementibus fortiter patienti dorso flegmon usque ad plures extensus particulas non solos musculos nocuit set etiam vesicam in quibus detinetur urina propterea quia vesica ipsa patitur Quibusdam autem non hoc solum set et egestiones finaliter detente sunt patientibus scilicet intestinis Quemadmodum enim musculi in electivis
energiis idest actibus nocent patientes ita intestina et vesica in naturalibus quia et circumtractis eis excernuntur que continentur in eis 
Et differunt quidem multum secundum hoc naturalia a psychikis idest animalibus
organis si demum naturalibus quidem monstrata est symphytos idest coinnata que
talis energie virtus existens psychikis autem idest animalibus a principio influere similiter solari lumini Quemadmodum igitur magnetes lapis in se ipsa virtutem habet 
secundum quam trahit ferrum ita et naturalium organorum singulum Itaque si
demum esset permansibilis substantia nullo indigeret neque arteriis neque venis Quia
vero et nutriri indiget et commensuritatem custodire emphytou idest coinnati caloris
propterea eis opus fuit venis et arteriis Museali vero propterea quidem ut custodiantur similiter naturalibus organis indigeni arteriis et venis Quoniam autem non habent coinnatum sensus et motionis principium propterea nervis indigent prebentibus
eis hec quemadmodum sol claritatem omnibus que illuminat Et propterea demum
solis sentientibus et motivis particulis contingit nullo quandoque nocitis eis tamen periisse energiam idest actum Non tamen naturalibus organis hoc demum contingere
assuevit set semper nocumentum quod secundum energiam idest actum ipsa pati 
priora Et nimirum et psychikis idest animalibus organis universis naturalis dispositio existit et indigeni demum et ipsa auxilio arteriarum et venarum custodire substantiam eorum Et oportet intuentem te maxime determinare que quidem ut psychikis
idest animalibus que vero ut naturalibus contingunt organis Puta eis dicendum quoniam alterari quidem ab hiis que adherent eis ut physikis idest naturalibus sentire 
vero alterationem ut psychikis idest animalibus Ita igitur et secundum oculos 
fieri multotiens Vapores enim qui a ventre omnino alterant eos non tamen sentiunt
demum ita parvam omnes nisi et sensibilem virtutem habuerint certissimam Dico
autem certissimam eam que et minima videt

Preiacens est quidem ut Erasistratus semper iubet exercitare intellectum et in alias
artis operas et in ea que nunc nobis preiacet circa dignotionem patientium locorum
Sunt autem tres modi exercitationis secundum ea primus quidem qui secundum unamquamque particularum corporis quas loca nominant secundus autem qui secundum
causas et dispositiones et tertius qui secundum differentias sinthomatum Igitur qui secundum loca quidem est talis aliquis cerebro patiente propria sinthomata hec sunt
ventre patiente hec propria colon patiente hec sunt et secundum unamquamque aliarum similiter Qui vero a dispositionibus et causis flegmonis quidem propria hec sunt
sinthomata schyrri vero idest duritiei hec sunt et ea que frigiditati pertinent hec et
hec sunt et que plenitudini et que corruptioni hec et hec sunt sinthomata
Qui autem secundum differentias sinthomatum dolor quidem hic harum dispositionum
est significativus vel horum locorum tussis autem horum Et secundum eundem
modum vomitus emorrosagia dyarria spasmus rigor frica idest infrigidatio desipientia Determinatis enim ita a se invicem omnibus eis facile comprehensibile erit
quod bene et quod male dicitur Quoniam autem ita habent hec disces manifeste in
unoquoque scrutans
Puta confestim quia superhabundat secundum hoc genus Archigenes ex dolorum
differentia extimans ostendi patientes particulas scrutandum de eis certissime Narcodem denique idest torposum dolorem in nervis fieri ait peccans aperte Narke denique
idest torpor propter frigidam fit dispositionem non in nervis solum set et in
venis et arteriis et carnibus et membranis et tunicis et cute Si vero quoniam hec omnia
per nervos habent sensum ad nervos dispositionem refert quare non et alias universas
differentias dolorum proprias nervorum esse ait Dolor denique sensus tristis est quemadmodum letitia hylaris sensus est Nequaquam igitur torposus solus in nervis habet
generationem set et aliorum omnium unusquisque quos ipse scripsit Archigenes Si
vero certius scrutaberis neque differentia aliqua in doloribus est narcodes quemadmodum neque in ulceribus quod flegminat set magis duarum conventus rerum ut in hiis
est ulceris et flegmonis ita in hiis doloris et torporis Torpor denique frigiditas quedam
est magna et propter hoc difficilem sensibilitatem et difficilem mobilitatem infert corporibusita dispositis quemadmodum demum et finalem insensibilitatem et immobilitatem finalis infrigidatio Quoniam autem dispositionis nomen est torpor et non sensus
vel doloris ostensum est et ab Ypocrate dicente ita Torpor autem moderatus doloris
solutivus Fit enim torporet propter frigiditatem ut videtur manifeste et in hiis qui
in hyeme per frigus ambulaverunt et in infrigidantibus farmacis Si quis amplius extrorsum utetur torposam perficit particulam quemadmodum demum et omnifariam

in insensibilitatem quidem primum devenirent mortificati vero in hiis que deinceps diebus putrefierent Quemadmodum igitur et omnimoda infrigidatio insensibilitatem et
immobilitatem infert finalem ita et moderatior difficilem sensibilitatem et difficilem
mobilitatem Nominatur autem ut dixi hec talis infrigidatio torpor Et igitur torposum
doloremdispositio operatur frigida simul et dolorosa ostendente hac dictione non doloris differentiam ut dixi set dolorem simul et aut dispositionem frigidam aut 
difficilem sensibilitatem et difficilem mobilitatem que ab ea fit in particula Scimus
autem quoniam et contritis particulis fortiter innascitur torpor et in hiis qui tangunt
animal torpiginemadhuc viventem Et quibuscunque demum secundum aliquod colon
idest extremitatum factus est torpor eorum qui tangunt obtusum habent sensum et
nequeunt moveri et si vim inferant dolent Sine venire vero ad motionem passionem
quidem torporis sentiunt manifeste non tamen dolent demum Male igitur Archigenes
nervorum proprium esse ait torposum dolorem dispositionis enim est non loci patientis torpor cognitio Et igitur post parum ipse Archigenes proprium esse musculorum
eum ait Habet autem alterutra serierum ita prima quidem Nervi vero tenduntur et
indurantur conversi et hii quidem narchosos idest torpidos inferunt dolores  Series autem que parumpost hanc dicta est hec est Musculi vero carnis et nervi et arterie
aliquam mixtionem proprietatum in doloribus referunt sphrigontes idest luxuriantes
ut ita dicam et cum spatiositate tendentes et torposum pulsantes Harum serierum in
prima quidem nervos torposos inferre dolores ait in secunda vero musculos torposum
pulsare non passionibus referens hoc idest torposum set particulis Est autem ut
dixi non particule alicuius propria torpor passio set dispositionis universis quidem
innate corporibus non in universis vero sensibiliter apparentis set in illis solis quecunque apta nata sunt sentire eas que inse ipsis passiones et moveri secundum electionem
Set et ad quod apparet manifeste in musculis sermo eius inpugnatet indeterminate dictus est Fortassis autem et ignorat quod nusquam corporis caro ipsa secundum se
ipsam est set musculorum quod nervosum quidem in pluribus capitum vel finium est
ubi et tenontes idest corde omne vero quantum est in medio que ab omnibus hominibus nominatur caro est nullo sciente preter subtiliter incidentes quod non est sola caro
set cum quibus damynulis subtilissimis in quos nervosum solutum est genus Nomino
autem genus nervosum in unam ducens nuncupationem et colligationem et tenontes
et nervos Hiis igitur disseminatis carni substantiam musculorum ostendimus consistentem Gratia vero permanendi eam indiguit arteriis et venis 

Eia igitur et pulsare indolorose existit solis arteriis sano existente animali flegmone vero magno facto vel herisipilate vel apostemate sentimus cum dolore pulsum arteriarum antea cum sanum erat corpus non solum cum dolore set neque sine hoc sentientes Adhuc enim utique quod contingit tale Flegminantes particule secundum duo
hec tempora dolent multum et cum ducantur ad motiones et cum conterantur ab aliquibus Cum igitur universaliter musculus flegminet secundum duplicem modum dolorem sentimus distractis arteriis et quia moventur et quia conterunt simul circumiacentem carnem et conteruntur ab ea Hic quidem est modus pulsus qui secundum flegminantes particulas et hunc solum vocabant vetustissimi pulsum postea vero et omnem
sensibilem motum arteriarum similiter nominaverunt Non tamen inseparabile demum
musculorum patientium vel universaliter proprium est torposum pulsare quoniam
neque pulsare cum dolore In schirris idest duriciebus enim et in hiis que
proprie ydemata vocantur et in discrasiis que sine tumore indolorosa est motio arteriarum et in flegmonosis passionibus non semper cum dolore pulsat set cum maiores
facte fuerint Et nimirum et sine musculo ipsa secundum se ipsam arteria flegminosam
passionem patiens cum dolore pulsat Dico autem scilicet flegmonosam passionem ut
cointelligantur flegmon herisipilata et apostemata Si vero demum torposus
quandoque in eis pulsus appareat fiens ipsi scilicet laboranti huic enim utique et passio torporis est sensibilis Sciendum esse tunc dispositionem in nervis qui secundum
musculum in paralisim ipsis devenientibus Nam torposa quidem dispositio in
medio paralisis est et sane constructionis Pulsus autem qui cum dolore sequitur in
magnis flegmonosis passionibus ipsarum quidem semper est arteriarum iam autem et
eorum que continent eas cum a coartatione conterant eas et velut percutiant dilatatione patiente particula sentire apta nata Neque igitur in peripleumonia fiet dolor pulsualis neque in pleuresi propter particularum naturam Nam pulmo quidem insensibilis
pleuresis vero egritudo est membrani quod subcingit costas Quod in quibus quidem appropinquat ossibus ex necessitate conteritur medium autem eius omne inconstrictum
est et solum ratione flegmonis dolens In hoc loco et arterie sunt ordinate secundum
mesopleura vocata idest que media inter costas et secundum crossas et molles partes costarum in fundo iacentes magis ut non tangant tunicam que costas subcingit
Neque igitur cum dolore neque universaliter sensibilis laboranti arteriarum harum in
pleuresibus motio erit Fleminantibus denique quandoque musculis qui in mesopleuriis
dolorosam necesse est fieri diastolen idest distractionem arteriarum et propterea manifestam ipsi laboranti Et secundum magnitudines flegmonis sentiet pulsum qui est secundum eum Et propterea demum in vehementissimis pulsibus ekpiescunt idest in pus
convertuntur fleminantes particule magnos flegmones sequente ekpueseos idest
putrefactione Ex hiis igitur que dicta sunt manifestum iam quod pulsualis et pulsativus nominatus a medicis dolor in passionibus fit flegmonosiset corporibus sensibilibus secundum autopatiam quidem vel idiopatiam vel protopatiam in arteriis 
secundum autem communionem que ex constrictione tangentium in aliis omnibus
sensibilibus

Quocirca neque in epate fiet unquam talis pulsus neque in renibus quoniam neque
in illa tota disseminantur viscera nervi quemadmodum neque in pulmone Et propterea
gravitatis sensus in eis fit circumcidentibus egitudini tumorum qui preter naturam In
singulo denique predictorum viscerum circumiacens membranum in quod disseminatur
nervus sensibile existit Tensum igitur a tumore qui secundum viscus a specie doloris
nuncupationem adtraxit Et propterea Ypocras quidem primus scripsit Et in rene
dolor gravis et post ipsum non pauci optimorum medicorum non doloris acuti set
gravitatis sensum in flegmonibus predictorum viscerum dixerunt fieri Et quippe et
membrana ut utique non habentiain se ipsis arterias decens utique non pulsare quemadmodum neque cutem et si fortiter fleminet Secundum eandem vero rationem
neque adenes que non participant arteriis Set secundum unum modum dolebunt hee
tales particule fleminantes eum qui tensionis Inseparabilis enim hic est sensibilium
corporum omnium in talibus dispostionibus

Alii vero modi quibusdam quidem existunt particulis quibusdam vero non Meminisse denique eorum semper oportet cognoscentem naturam uniuscuiusque membri
superscrutari quos quidem contingit suscipere modos doloris quos vero
non Dicamus igitur rursus eos resumentes Unus quidem modus doloris est qui secundum anomalam idest inequalem discrasiam in ipsa patiente particula consistens et si
nichil exteriorum tangat Alius autem qui secundum tensionem non adhuc proprius solius patientis set est quando et propter appropriantia fiens alius autem ex appropriantibus solum fiens in eo quod patitur cum aut contritum aut quassatum aut punctum ab aliquo incidentium dolet Modus quippe doloris qui demum ex eo quod movetur per medium aliquod aliud dolorem operatur quemadmodum in arteria parum prius
dicebatur Etenim tenditur quod movetur ex se ipso et conteritur quandoque et conquassatur et pungitur incidens appropriantibus Si vero nulli incidit in eo quod tenditur solum dolorem ex necessitate habet ut tota que demum ab illis moventur nullo extrorsum ea tangente nullum dolorem habent preter necessarium Novi vero multotiens
in aliis me dixisse duos primos modos doloris repentinam alterationem craseos et continuitatis solutionem quibus non adversantur que nunc dicta sunt Etenim quod tenditur et quod conteritur et quod conquassatur et quod pungitur dolet soluta continuitate
eius Neque enim cum ab acu pungitur quis aliam passionem patitur quam secundum
corrosionem que a drimeo idest acri humore In alterutra quippe demum passione
corrumpitur continuitas Non similiter igitur humor mordax dolorem operatur et qui
multus set hic quidem in corrodendo ille vero in tendendo quemadmodum et inflativus spiritus et in yscuriis urina In herisipilatibusque et flegmonibus et universaliter
in flegmonosis passionibus non in eo quod tenduntur solum et in repletione dolent
set et discrasia non paucam aperte ipsa virtutem habente ad doloris generationem ut
ostendunt qui ex itinere in hyeme vehementis frigoris fovere repente ad ignem manus
temptant Intolerabilem enim quendam dolorem sentiunt et maxime secundum radices
unguium Novi vero et michi ipsi quandoque contingentem dolorem vehementissimum
ut trypano idest terebello extimarem perforari secundum profundum ventris maxime
in illo loco secundum quem uritides qui a renibus in vesicam extensos scimus Deinde
inmisso oleo rutaceo parum postea excernere cupiens id coexcrevi cum vehementissimo dolore vitreum nuncupatum a Praxagora humorem qui vitro effuso assimilatur
colore et consistentia Consideravi autem hoc ipsum et in aliis contingens Quoniam
autem frigidissimus humor hic est dictum est quidem utique Praxagore qui et nomen
hoc vitreum ei imposuit Videtur autem manifeste et secundum sensum tactus eorum
qui excernunt eum et si quis tangere voluerit confestim Et admirari demum est qualiter
frigidus excidit neque per violentiam que secundum excisionem calefactus Igitur ego
quidem extimabam incuneatum esse lapidem secundum alteram uritidarum ita michi
hec species doloris eius quod fecerat similis apparebat Manifestum autem factum est
post excretionem humoris quiescente dolore quod neque lapis fuit causa neque patiens
locus uriter neque renes set quid intestinorum et magis fortassis crossorum Non
enim ut per subtile corpus exitus eius brevis tempore erat set ut ex profundo aliquo delati per aliquod crossius quam secundum tunicam subtilium intestinorum Propter hoc
michi videntur et medici fere omnes nominare tales dolores colicos et nimirum demum
quantum in loco secundum quem dolorem sentiunt nil magis ostenso colon vel quid
subtilium intestinorum dolere Tales utique dolorum ut a tripano idest terebello apparent fientes ipsis laborantibus ita interpretantibus Alii vero quasi scolopos idest palo
infixo apparent crossum quidem indicantes et hii patiens esse corpus differentes
autem a se invicem aut secundum multitudinem aut crossitiem aut motionem aut secundum virtutem substantie que operatur dolorem sive humor sive spiritus inflativus fuerit Quod enim minus dolorem minus faciet ampliori quemadmodum demum et quod
subtilius crossiore et quod manet eo quod movetur et quod deficit violentia frigiditatis
Set species demum doloris intestini crossi est sive ut a scolope idest palo infixo quis
sive ut a terebro perforari extimat Et discernere demum hec ab incuneatione lapidis
non est antequam expectemus quid eorum que deinceps Verumtamen neque nocemur
ad mitigandum dolorem ex tali ignorantia Communia enim universa auxilia alterutrius
doloris sunt fomentationes quidem et extrorsum et per ea que mittuntur interius 
 aut si non mitigati fuerint et anodinorum idest indolorosorum quid vocatorum
farmacorum quale est quod Filonis Sed si quidem lapis dolorem operabitur quandoque quidem ipse solus excretus videbitur quandoque vero et cum sanguine simul cum
eo excreto excoriatis scilicet corporibus per que transivit et magis si asper vel acutus
lapis fuerit Et postea supercrutanti tibi urinas arenose ypostases invenientur Coli
verosi fuerit passio neque arena neque lapis neque sanguis humor autem quis qualem
dixi aut alia demum sinthomata que secundum intestinum patiens superapparent confestim quidem inflatio quedam et tensio vel valde multe physai idest trulle et magis
postea et strophi idest torsiones quedam et egestiones inflative Cognosces autem eas
in superambulandofin quo assimilantur bolbitis idest boum stercoribus Set et appetitus et digestiones deteriores et precedentes et fientes et sequentes secundum communionem continuitatis protopatienti compatiente ventreNon minus autem demum
et antecedit colicas nominatas passiones indigestio et ventositas et vomitus et nausie et
fastidium usque multum permanentes vacue et mordicationes que sub ypocondrium
idest secundum precordium et ase idest anxietas et aporia idest difficultas multa
Igitur vehementissimum quidem talium dolorum decens esse secundum crossiora intestinorum Quicunque vero mitiores duorum alterum vel in eisdem quidem set propter
moderatiorem causam vel in subtilibus consistunt Qui vero cum mordicatione in humore mordaci fiunt corrodente intestinum Semper quidem dissinteriam antecedunt hec
talia eam demum que cum ulceratione intestinorum fit quam et solam nominant dissinteriam et iuniores medici et veterum non pauci Vocant autem quidam quidem
eorum non solum hancdissinteriam set et aliam sanguineam vocatam propter speciem
excretionum quandoque quidem sanguine certissimo et multo egesto quandoque vero ut aliquo limo eius et fece non pauca multitudine neque hoc Igitur hec quidem sinthoma est epatis patientis que vero sanguinis certissimi et multi universum
corpus evacuat multotiens ita ut emorroys et purgatio muliebris De hiis quidem
utique et rursus licet tractare ad species vero dolorum rursus redeo Hoc enim maxime
proposui in hoc loco perscrutari Incipiamus igitur rursus ab hiis qui sunt pungitivi nominati consistentes circa membrana maxime principio quod velut radix passionis secundum hoc quod videtur pungi firmato extenso vero amplius in circuitu circa hoc dolore Ita utique et dolorem pleureticis pungitivum esse fere omnes medici confitentur
quemadmodum et dolorem flegmonis pulsatilem

Non tamen emodie idest stupor dentium quid simile dolor membranosorum corporum habet ut Archigenes scripsit Scimus enim quoniam secundum os solum neque
secundum hoc universum set secundum dentes et gingivas fit quedam passio quam vocamus emodiam idest stuporem quam neque interpretari sermone possibile est set
ex antecessisse quidem comestionem cibariorum austerorum idest ponticorum
et acidorum sequi vero quandam passionem in dentibus et gingivis credimus omnibus fieri eandem videntes in pluribus homoiopatheis idest similiter patientes nos existentes ut ab eisdem causis patiamur eandem Igitur hunc talem quidem dolorem in
ore solum scimus fieri alios vero quosdam de quibus Archigenes scripsit
neque cognoscere si fiant possibile est set neque intelligere si dicantur puta dolorem
olcimum idest qui in tacetendo manet vel dolorem austerum idest ponticum vel
dolorem dulcem vel dolorem subtiliter acutum vel dolorem halykon idest tortuosum
vel viscosum vel dolorem ateiron idest invincibilem vel stiphonta idest stipticantem
Talia enim nomina et secundum operam pulsuum scribit nil docere potentia audientem propterea quia omnis doctrina nominibus indiget propriis Si quidem de saporibus
disputaremus et universaliter de propriis sensibilibus lingue austerum idest ponticum
et stryphnon idest acerbum et stiphonta idest stipticantem dicentibus nobis et mordacem et salsum et dulcem et amarum Si vero de tactibilibus humidum corpus et siccum et calidum et frigidum et asperum et lene et durum et molle et acutum et obtusum
quemadmodum demum et de visibilibus rubeum et xantum et nigrum et album et feum
idest azurum vel quid tale aliud Si vero subalteraverit quis eorum nuncupationes
inintelligibilia audientibus dicet quemadmodum in stiphonte et austero dolore Nam
dulcem quidem dolorem neque intelligere possibile contristante quidem semper dolore
patientem omnibus autem dulcibus letificantibus Igitur quoniam quidem studiosus in
opere medicinalis artis fuerit Archigenes verissimum est Qualiter autem talia nominum attulit multotiens quidem scrutatus sum invenire vero non potui

Quantum igitur in eis est manifestum superscrutemur quemadmodum parum
antea in torposo dolore Congruum enim est que quidem inmanifesta nominum inmanifesta derelinquere inutilia extimantes quemadmodum si nequaquam scripta essent
Manifesta vero iudicare non ratione solum set multum prius experientia Difficile vero
hoc tale iudicatorium ut utique aliis multotiens coactis nobis credere neque assequentibus aperte que patiuntur propter mollitiem animi neque et si assequentur interpretari potentibus vel quia neque universaliter possunt sermone ostendere que patiuntur non enim parve virtutis hoc tale vel quia non est narrabile id Relinquitur igitur
ipsum passum esse qui scripturus est uniuscuiusque dolorum speciem et medicum existentem et aliis interpretari potentem et se ipsum assequentem cum prudentia cum patiebatur sine mollitie Non tamen universas passiones secundum totam ipsius vitam
passus est quis et si infirmissimus fuerit Ideoque admiror proprietates eorum legens
quanta scripsit Archigenes Sicut enim ipse universos dolores passus allegat et nimirum
non valde aliquo morbosus factus Si vero secundum unam aliquam particulam corporis imbecillis et egrotus fuerit set non demum omnibus quemadmodum neque alius
aliquis hominum Non enim utique invenies eundem hominem simul capite languidum
et thorace et pulmone et epate et splene et ventre et ieiuno intestino et colon
et vesica et singulo aliorum Videtur autem logicis quibusdam excogitationibus propriis 
magis quam experientie eorum qui passi sunt enarrantium ut poterant differentias dolorum Archigenes credere

Ut igitur quid plus a nobis studiosi habeant ipsas series eius apponens quecunque
quidem vera sunt simul et manifesta hec eligens sola eis credere dignum arbitror studiosos circa hanc artem que vero non talia pertransire consiliabor Inculpans igitur Archigenes Asclipiadem patientem quidem nervum in arteticis indolorosum esse dicentem
quia neque universaliter sentit carnem autem inpassibilem vicinitate contritam dolere
post hec scribit sscundum has intentiones ita Vasa vero fortiter supercontrita cephalargias que sine flegmone detinent ut paremptoseos aliqua idest casu aliquo ad ea prohibito Et barbaricum super ligamen tunc maxime perficit Sphacelodeis autem heterocranias idest alterius partis capitis hemicraneas abscisio eorum et magis demum
que arterie circumscribit que precedens pulsualem et euntem dolorem inmittunt et rotundantur ypophrittousa idest subfugientes quemadmodum vene quidem quasi varicosantur  nervi vero tenduntur et indurantur conversi Et hii quidem torposos dolores inferunt et dure tendentes et profundoset infixos et constrictione plenos et minime effusos Membrana vero ad latitudinem tendentes eos prebent et anomalos ut
et hemodie quid simile habet asperitas anadoseos idest redditionis Dolet autem
multotiens ita et superficies et membrana que media carnis que et divellentes dolores
inferunt Hos vero ab hiis que circa ossa informatos invenies ut ipsorum videatur
ossium esse Vene vero graves et trahentes et homals idest equaliter inplasmatos
idest adherentes inferunt eos carnes vero effusas et molles Ideo apparent neque multum extensi ut innatante asperitatibus apparet sensu Musculi vero carnis et nervi
et arterie ydiomatum aliquam mixturam in doloribus referunt ferventes ut ita dicam
et cum spatiositate tensi et torposum pulsantes Aliorum vero ulcerosus quidem
et in ulceribus subtiliter acutus et non minus dulcis et scalpiture adductivus superficiei
videtur esse pungitivus autem profundi incumbens vero colpi idest sini appropiantis
Pungens autem hec quidem eorum que in loco pati manifestat hec autem
non non in profundo ypostasim habens sparassans vero est qui in colpis consistit
idest sinibus Hec quidem prima series est Archigenis ex primo libro eius locorum
patientium conantis docere qualiter utique quis inveniet patientes partes differentiis
dolorum attendentes mente Superscrutemur a principio eam non supervacue
Sphacelodeis ait heterocranias abscisio vasorum circumscribit Igitur quas
quidem dicit sphacelodeis difficile invenire neque concordia est significati huius dictionis sphakelos quibusdam quidem dolorem dicentibus magnum indicari quibusdam autem flegmonis superhabundantiam tam magnam ut et inferat periculum
corruptionis partis quam quidam gangrenam vocant quibusdam autem corruptionem
ipsam patientis particule sphakelon nominari dicentibus aliis vero spasmum aliis
vero spasmum non simpliciter set nervosorum in flegmone corporum Et quibusdam
non spasmum iam fientem set eum qui expectatur in magnitudine flegmones quibusdam autem tensionem fortem aliis autem putrefactionem Nomen quidem utique
sphakelodes quod secundum prescriptam seriem ab Archigene dictum est in tantum
inmanifestationis venit ut non ostendat quid neque expositionem nominum medicinalium in alio opere scribente eo Dictione vero que est circumscribit fortassis utique
quis extimabit dicere hoc idest cito vel omnino sanare et ponatur demum ita dictam
esse Quid enim utique quis patietur intelligere cupiens que neque qui scripsit studuit
intelligi Pulsualem igitur et euntem dolorem inmittere ait arterias quando ipse videlicet protopatiantur secundum sphakelodeis heterocranias Igitur pulsualem quidem dolorem exposui superius qualis quidam est existentem et ante meam expositionem omnibus medicis cognitum qui demum dixerunt sinthoma eum esse flegmonum magnorum Iens autem dolor est cum velut a radice incipiens protopatientis particule feratur cito ad adiacentia et contingit hoc vehementissimis non heterecraniais solum ut
Archigenes meminit set et cephaleis nominatis Etenim in illis quandoque manifeste arterie protopatientes talem habent dolorem qualem dixit Archigenes ut confiterentur
quidam sentire vasa ipsa dolentia quod interpretari volens rotundari arteriam ypophrissousan idest subfugientem dixit Utrum autem quemadmodum arterias in
sphakelodibus heterocraniis ita pati dixit secundum eundem modum audiet quis eum
et de venis ut secundum hanc egritudinem solam quasi varicosatis vel commune sinthoma est venarum qualitercunque patientium vel flegminantium solum Nam in quantum quidem copulat sermoni qui de arteriis eum qui de venis in eandem passionem decens est extimare fieri sermones ei in quantum vero deinceps de nervis scripsit universaliter et de aliis particulis talibus non copulans uni egritudini sermonem qui de eis
in tantum rursus similiter subintelliges dictum esse de venis Melius autem ut in inmanifestis in emigranea quidem extimare venarum ipsarum simul cum arteriis meminisse simpliciter autem aliorum organorum sine passione aliqua determinata secundum nervos et secundum ea que hiis deinceps in quibus rursus dixit venas graves et trahentes et equaliter adtrahentes inferre dolores Igitur hec quidem amphibologiam
idest dubietatem habent quandam Quod autem deinceps dictum est ubi ait nervi
vero tenduntur et indurantur conversi manifeste secedentis a dispositione quidem que
heterocraniarum enuntiantis vero universaliter de nervis qualitercunque patientibus
Est autem hoc manifeste falsum Non enim omnis passio nervorum indurat et convertit
substantiam eorum set sunt passiones que et molles faciunt nervos quemadmodum
atrofia idest innutricatio manifeste set et multotiens nullam sensibilem habentes differentiam set certissime assimilati sanis neque sensus neque motionis quid prebent
subiectis corporibus Fortassis igitur in solis flegmonibus vel in flegmonodibus egritudinibus vel in tumoribus qui preter naturam omnibus dixit indurari et converti nervos
Et nimirum in hiis est manifestum apparens hoc idest tendi nervos etenim ipsis laborantibus et nobis qui videmus ipsi apparent tensi ideoque spasmi et tetani non curatos
eos secuntur Et commune videtur hoc esse sinthoma eorum qui in tumore elevantur
omnium hoc idest tendi Speximus enim iam et arterias et venas flegminantes manifeste
tensas venas quidem cum in summo colo flegmone facto elevatus fuerit bubon Non
paucis enim vicibus manifestum visum est tensum totum vas et rubrius et calidius et
dolorosius tangentibus nobis factum est ut sit manifestum quoniam flegminat universum incipiens a protopatiente particula usque ad alas et bubones Et bene a medicis
dictum est fere omnibus rubor et tensio et resistentia et tumor et dolor flegminantibus
contingere Pulsus autem non universis ut dixi set in quibus et arterie sunt sensibiles
et particula est sensibilis vel dignus ratione secundum magnitudinem fuerit flegmon
Tunc enim laborantes sentiunt pulsualem dolorem et si nullum sensibile vas fuerit secundum patiens corpus Fortassis igitur interrogabit quis me sinthomata que secundum
singulum organum sunt propria dictum est autem iam et antea et non semel quod nocumentum proprie energie idest actus proprium uniuscuiusque particule sinthoma est
qualecunque unquam fuerit secundum speciem neque vero aliquod aliud sinthoma ex
necessitate est eis neque differentie nocumenti existunt set secundum speciem et magnitudinem passionis differentie quidem exalterantur species vero vel genus sinthomatis
vel qualitercunque voluerit quis nominare semper permanet que secundum nocitam
energiam est Et superhabundanti secundum hoc melius fuerit Archigeni assumere methodo quod totum quod nimirum contemptum est ab aliis Scripta sunt autem a nobis
in multis aliis operibus non pauca talium quemadmodum quoque et nunc dicentur per
ea que deinceps quecunque quidem alibi finaliter commentati sumus succinctius quecunque vero per breviora in aliis dicta sunt latius hic tractantibus nobis ea Nunc
autem reliquas dolorum differentias investigemus quarum meminit Archigenes in
prescripta serie Hoc quidem utique idest torposos fieri dolores nervis qualiter peccatur
et quod non est particule alicuius propria torpor passio set cause et dispositionis antea
dictum est Hoc autem idest dure tendentes fieri in eis dolores recte dictum est ante
et melius esset simpliciter dictum sine dure Tendentes enim sufficienter sunt alterutrinque nervorum dolores quia et tenduntur ad utrumque finem et ad eum qui primi
principii et ad eum qui ultimi finis quemadmodum in citharis corde tenduntur et scinduntur demum multotiens in eis que vehementer tense sunt et propterea deponentes
postquam usi fuerint organis cithariste cordas remittunt Et quidem utique et quoniam tenduntur manifeste a contrariis causis et dispositionibus nullus ignorat et si humidum fuerit quod continet ut infundat eas et impleat et si siccum sufficienter In ultimam enim devenientes tensionem in alterutra crasi eius quod continet decenter scinduntur Bene igitur Ypocras spasmos et in plenitudineet in evacuationefieri ait tensiones videlicet inmoderatas nervorum Hoc autem idest profundos esse dolores
eorum ab hiis que accidunt plurimis nervorum sumptum est Quia enim semper prime
quidem superficietenus sunt vene deinceps autem hiis arterie et post has nervi
propterea in profundo tensionem laborantes sentiunt tenontes quippe demum multi
nervosa corpora existentes a quibusdam aperte nominati nervi dolores non profundos
set superficietenus habent cum et hii contingunt ita ordinari quemadmodum qui
digitos extendunt Sunt autem et qui curvanteos superficietenus quidem non similiter
autem extendentibus Archigenes vero dolores infixos nervorum esse ait existente tali
specie doloris in intestino colon magis ut antea dixi nascuntur autem et auri cum
quodam pulsu et in dentibus molaribus est autem quando et in oculis minime vero
nervis infixus existit dolor extenditur enim amplius alterutrinque usque ad superiores
 particulas Quod autem deinceps dictum est ab Archigene quoniam et coartatione
plenos habent nervi dolores abusive quidem dictum est Indicat autem nichil plus eo
quod post ipsa secundum que ait et minime effusos in veritate enim minime effusos
hoc est in latitudine extensos non habent dolores nervi set secundum circumscriptionem quandam magis sursum et deorsum tensione eorum perveniente et magis demum
sursum usque ad capud et tunc primum eos et spasmi et tetani totius corporis secuntur
nullo tali contingenti illi tensioni nervi ante quam tangat ipsum caput Deinceps autem
hiis que dicta sunt Archigenes scripsit de membranis quoniam quidem in latitudinem eis perveniunt dolores patientibus vera dicens quoniam autem emodie idest
stupori dentium quid simile habent non adhuc verum dixit ut antea dictum est Hoc
autem demum idest anomalos idest inequales esse dolores membranorum non semper
verum ubi demum contrarium verum magis est Videntur enim secundum rationes
sui ipsorum homalos idest equales inferre dolores quia et corpus omne eorum est homalum idest equale ex communione vero 
que et appropiantia anomaliam idest inequalitatem quandam inferre est
quando secundum aliquod accidens Cum enim ad patientem eorum partem agantur
et tendantur que in circuitu dissimilem necesse est fieri dolorem Ubi quidem sensibilior est que tenditur particula hic dolentibus magis ubi vero minus sensibilis minus dolentibus Et nimirum et ex tangendo vel non tangendo os quod tenditur differentia
dolorum decenter fit Secundum hanc denique rationem dolent secundum clavim quidam pleureticorum extenso ad hunc locum membrano quod subcingit costas quandoque vero non in clavim sed in ypocondrium dolor eorum pervenit sensu fiente secundum dyafragma motum magis aliis particulis thoracis ex necessitate cum respirant pleuretici Cum enim radix doloris in costa facta fuerit hiis qui hic musculis respirare pigritantur laborantes itaque soli dyafragmati operam respirationis natura concedit tunc
quemadmodum in inviolentis respirationibus in sanis Igitur cum in inferioribus quidem partibus costarum flegmon factus fuerit dyafragma tensum dolet magis quando
vero in superioribus secundum clavim dolor significatur ratione quidem motionis
dyafragma operatur anxietatem ratione vero duritiei clavis 
Epate vero multum flegminante vel indurato dolor qui
fit secundum dextram clavim tensionem quidem concave vene sequitur magis quam tensionem membranorum Cum igitur dicat dolere multotiens ita secundum superficiem
que est propria patientium membranorum habere ostendit manifeste unde promotus
hemodie idest stupori dentium quid simile dixit dolores habere id Quia igitur simul
cum proprietate hemodie et torposus est sensus ut utique ab una causa utrisque fientibus membranum autem quod superficietenus subiectum est cuti patitur multotiens dolores torposos ab exterioribus causis frigidis paratius nocitum propterea communionem dispositionis habere deceptus Archigenes hemodie quid simile dixit alia membrana et superficiem multotiens non secundum substantiam ipsius particule fiente patientis set propter substantiam eorum insanguineam et frigidam existentem facile occupatis a passionibus frigidis sequente vero tali dolore frigidas passiones Ideoque multotiens dixit fieri tales dolores ut utique non secundum substantiam ipsius patientis
partis inseparabiles enim utique ita demum essent set secundum aliquod accidens supervenientes Igitur membranum quidem quod sub cute ordinatum est quod et excoriatur ei tonodeis idest  et torpidosos infert dolores membrana vero que in medio
carnis velud divellentes sunt enim multa et inequaliter implantata demum et circumassumentia eam Cum igitur quandoque ex contrariis reinplantationibus tendi contingat
carnem tales necesse est fieri dolores In multis denique gignasiis idest exercitationibus omnibus aut tonodeis aut helkodeis idest ulcerosi dolores fiunt consistentes secundum totos musculos quorum pars sunt et carnes dictum est autem de talibus doloribus sufficienter in hyginis idest in sanativis Quoniam autem dolores qui membranorum circumiacentium ossibus et profundi sunt idest per profundum corporis inferentes
sensum et ipsorum ossium ut dolentium inferunt imaginationem nichil mirum Nominant denique eos ostocopos idest ossium incisivos plurimi et fiunt quam multum quidem in gignasiis est autem quando propter frigiditatem vel multitudinem Et venas ait
graves et trahentes et homalos idest equaliter inplasmatos inferre dolores in initio
autem cum emicranee meminit varicosari venas dixit Fortassis igitur in illo solo
oportet suscipere dicere eum hoc cognoscere demum oportet proprium dolorem arterie
et vene secundum longitudinem extensi corporis velud corde alicuius ostensionem habere non tamen coostendit demum gravedinem Hoc autem idest homalos idest equaliter empeplasthai idest emplasmatum idest adherentem dolorem venarum neque
manifestum universaliter est in nullo accidentium eis reduci potente hoc idest emplasmatum esse De carnibus vero deinceps ait quod effusos et remissiores inferunt dolores Igitur universaliter quidem dolor nullus est remissus set eo quod minus tensi
sunt fortassis dixit remissiores quia tensi magis sunt et qui vasorum et qui membranorum Hoc enim confitetur et istud quod neque amplius extensi ipsi apparent propterea
quod secundum circumscriptiones breves composite sunt carnose particule musculorum Si vero et id quod ab Archigene scriptum est deinceps quod videtur tactus supernatare asperitatibus quibusdam proprium est dolorum qui in carne scrutandum Nam
quoniam quidem quandoquetale quid contingit secundum dolores earum verum est
ex eo vero quod non semper apparet hoc dispositionis unius cuiusdam magis in eis
fientis quam multum non substantie earum proprium esse videbitur Dispositionem
vero non simpliciter extimandum esse passionem flegminosam set et cum humore asperare apto nato Deinceps autem de musculis Archigenes scribens carnis et nervorum
ydiomatum mixtionem referre eos ait ut utique ex his composita propria substantia
eorum set ita et venas oportuit dixisse et membranaSet dictio stringari idest
fervere apud Grecos quidem in hiis qui euectice id est bene validum pleni sunt dicitur
Idcirco et de iuvenibus id solum dixerunt de sene vero nullo ut utique non potente corpore eorum euecticam idest bene validam suscipere inpletionem igitur Archigenes
quidem demum de quo fert dictionem hanc non valde aliquo facile invenire maxime
quoniam confundit et corrumpit multis in locis significata grecorum nominum Si vero
ut utique quis extimabit in hiis qui propter impletionem tenduntur dicit hanc dictionem ferventes commune utique erit hoc omnium impletorum corporum non proprium musculorum Hoc quippe demum cum spatiositate eos tendi dictum esse extimo
ab eo inpletionem que in nervis determinante Quoniam autem hoc idest pulsare torposum non recte dictum est ostensum est superius Aliorum autem ait dolorum helkodes
quidem idest ulcerosus subtiliter acutus est inmanifesta vero dictio hec et secundum
se ipsam impossibile docere quid similiter aliis inmanifestis quas demum neque commentari possibile est nisi quidam ipse sciens rem adaptare temptaverit dictioni Et
nunc denique sciens quis helkodeis idest ulcerosos dolores nominari a medicis et a
gymnastis idest exercitatoribus cum in eo quod movet quis vel tangit laborantes particulas sensum assumat similem ulceratis partibus intelligere poterit dolorem subtiliter
acutum dictum esse talem quendam fieri speciem qualem a pungente
acu Manifestum igitur quoniam neque continuus hic quemadmodum demum neque
equaliter extensus omnibus Hunc igitur ipsum ait dulciorem esse cum deberet imbecilliorem dicere vel obtusiorem vel non vehementem vel anxium minus vel quid tale Dulcius enim in nullo anxiorum dicitur proprie Hoc autem idest scalpiture adducturus inarticulate dictum est Differt enim manifeste scalposus sensus et dispositio ab helkodei
idest ulcerosa set quia antecedit multotiens scalposa helkode idest ulcerosam et
exsoluta et quiescente helkode idest ulcerosa in scalposam transitio fit propterea et
confuse et indeterminate de eis Archigenes scripsit ut utique neque causas dispositionum utrarum que certissime alicubi determinans Set nos demum finaliter commentati sumus sermonem qui de hiis in yginis idest sanativis operis Igitur helkodes idest
ulcerosus quidem dolor nonin sola cute apparet consistens set et per profundum extensus usque adossa Scalposus autem vere superficiei solius est non primum secundum
propriam eius rationem set secundum accidens quoniam densior hiis que subiciuntur
ei cutis est Dispositionis igitur proprie sue alteruter dolorum est sinthoma propter drimytetas idest acredines quasdam humorum fientes ad se invicem autem differentes
in quantum et ille Determinatum est autem ut dixi de eis in yginis idest sanativis
Pungitivus autem ait dolor profundi est non recte membrani enim est non proprius
profundi Incumbens autem ut ait colpo idest sinui appropiantis inrationabiliter
scilicet de hoc scribens Cavitas enim quedam est colpus idest sinus a distando appropiantia prius ad se invicem facta Et igitur cum quidem repleta fuerit reumate ut utique
tensis circumiacentibus corporibus dolorem sentiunt tonode laborantes non secundum longitudinem extensum amplius set propriam habentem circumscriptionem Cum
autem excretum fuerit qualitercunque ex colpo idest sinu humidum indolorosi confestim fiunt preter quam si quendam circumdantia sinum corpora amplius extensa
flegmonosam dispositionem habuerint Igitur hec quidem corpora sinuum propria
Quod autem ab Archigene dictum est aliud quidem quid ab hiis est quale vero intelligens scripsit id difficile invenire Et quippe demum et quod scriptum est deinceps
parem habet huic aporiam idest difficultatem Pungens enim ait dolor non in profundo ypostasim idest subsistentiam habet Hoc autem adversatur et ei quod secundum principium seriei dictum est hoc modo pungens autem hec quidem eorum que
in loco pati manifestat alia vero non Hoc enim potest et per profundum proximum
ossium fieri et secundum cutem et in eo quod in medio omni tali dolore propter mordacem humorem fiente corrodentem quid sensibilium corporum Quod autem in fine seriei scriptum est ita sparassansvero est qui in colpis idest sinibus consistit si quidem
quod sparassans inquid quasi divellit significat falsum Minime vero existit hoc dolori qui secundum colpos idest sinus si vero aliud quid et non hoc unde utique
quis invenire poterit id Que quidem utique prescripte seriei Archigenis talia

Transeamus igitur ad aliam docentem et ipsam ex differentia doloorum dignotionem
patientium particularum est autem series hec qui vero epatis holkimos empificos
idest innatus et torposus est et ateiroteron idest vehementer iniacens Splenis
autem non acutus gravedinem autem simul et tensionem habent reinverso ad impressionem
et constrictionem quandam extrorsum iniacentem assimilatus Renes autem et
austeros dolores inferunt et cum inminente strictione superpungentes Vesica vero acutis
diaissousi idest euntibus pungentibus tendentibus et incidentibus tortuose Tali
vero mixtura apta nata est dolere sicut et aporiam idest difficultatem ydiomatis facere
In hac serie rursus Archigenes mox secundum principium olcimum esse ait dolorem
epatis Igitur cum sit quidem insuetum hoc nomen grecis olcimum itaqua
neque quid significet facile est invenire ex multo enim usu inventio significatorum
fit eos autem qui usi sunt eo olcimo lubricum novi ostendere quale utique est viscus
ut partem suscipientes attrahere per eam possint quod continuum Ita et pasta frumenti
olcima dicta est et maxime que optime fermentata est Non olcima vero pasta
que ordei et que milii Dolor denique epatis secundum hoc significatum nunquam fiet
olcimum itaque aliud aliquod querendum nobis est Unus quidem utique qui venerabatur Archigenis heresim olcimum dixit dolorem epatis dici quia attrahit flegminans et
induratum clavim alius vero qui tardans alius vero moderatum sunt autem qui quod
tardum hoc autem esse quod oppositum acuto et aiunt quod properans quidem et vehemens ut nullam requiem faciat vocare eum acutum quod vero contrarium quod
est tardans olcimum dixisse Quidam autem dolorem gravedinis ostensionem habentem aiunt dictum esse olcimum gravem dolorem Nominari enim in consuetudine de gravi hac dictione olcen idest tractionem et inde olcimum Multa vero et alia
differenter commentantes dicunt qui admirantur que nullus intelligit Igitur dictio quidem olcimum que secundum principium seriei dicta est quoniam nil nos docet manifestum iam factum est Scrutemur autem deinceps quid unquam est empeficos idest
innatus dolor epatis proprius esse et ipse dictus Michi autem utique suasibilius esse
videtur diaissonti idest eunti dolori empephykota idest innatum dolorem secundum
contrarietatem dictum esse ab eo Quid enim utique aliud quis extimabit Et nimirum
si quis alius dolor in compassionem agit multa eorum que in circuitu sunt ita et qui
epatis qui et usque ad clavim extenditur disniam que infert multotiens quandoque vero
et tussim et dissinteriam quippe ad nothas demum costas non paucis vicibus manifeste
pervenit Igitur qualiter utique vere dicetur secundum locum manere Igitur melius est
empephykota idest innatum dolorem dici extimare velud infixum Et nimirum minime talis est dolor epatis ut modo ostensum est Monstratum est autem antea quoniam neque torposus dolor proprius est particule alicuius set dispositionis magis si
vero et particule alicuius nullatenus epatis set si demum particule alicuius nervosorum corporum Dolor autem ateiros idest vehementer iniacens opponitur torposo
violentus quidam existens et continuus Est autem non talis qui epatis set magis gravis
Non tamen neque gravis proprius epatis precipue set communis spleni et renibus flegminantibus Archigenes vero nescio qualiter in solo splene meminit talis speciei doloris
neque Ypocratem audiens dicentem et ad renem dolor gravis Igitur hoc quidem
minus peccatum maximum autem quod assuevit facere nomina scribens aliorum sensuum propria quemadmodum et nunc in renibus quidem austeros dolores in vesica
vero stiphantes Sunt autem hec saporum nomina per organum quidem lingue persensum vero gustus dignoscita Igitur generalior quidem res indicatur a dictione styphon
specialiores vero res significantur a dictione austerum et stryphnon Ambo enim stiphant magis autem stryphnon quale est galla nominata omphakites idest acerba
Austera vero sunt et mala granata et citonia mala et alia multa comestibilium
indelectabilia demum quippe stryphna idest pontica non solum que farmaca sicut
ypochistis et balaustium et galla et sumac set et comestibilium quecunque talia Idcirco
neque intelligere possibile est qualem quendam vult austerum et stryphnon idest ponticum esse dolorem Archigenes non magis quam kyanum idest azurum vel feon
idest dactilon vel aliquem alium a coloribus nominatum Quod autem quis dixit Archigeneorum magistrorum scrutari Videbatur enim ei proprietates dolorum interpretari Archigenes largitionem cupiens inenarrabiles secundum veritatem existentes in
talem inconvenientiam devenisse nominum nesciens quod unaquaque qualitatum est
narrabilis et secundum tactum et secundum gustum ubi vero simul multe qualitates apparent secundum unam substantiam hic et fieri contingit proprietatem et magis in
gustu cum et amaritudinis et dulcedinis et austeritatis et drimytetos idest acredinis
apparet quid secundum unam substantiam Proprietas enim aliqua ita fit circa gustum
ineffabilis quidem si quis voluerit per unum nomen eam indicare effabilis vero si secundum unamquamque qualitatum pertransierit et magis et minus non impossibile est indicare Et ita autem herbas omnes et aliam materiam indicarunt non pauci medicorum
interpretantes unamquamque qualitatum quecunque expositis substantiis existunt 
Quod non congruum de Archigene si vero simplices qualitates temptavit dicere ipse
quidem non sunt ineffabiles quantitas autem ineffabilis quidem certissima mensura
effabilis vero en plati idest in latitudine Nequaquam igitur oportet adhuc prolongare
sermonem aperta manifeste specie qua uti oportet interpretari temptantem sensibilium
rerum quamcunque Nam propria quidem habemus omnium tangibilium qualitatum
nomina quemadmodum demum et gustabilium et propria visibilium sicut et audibiliumet uti decet eis sicut consuetudo est Grecis neque stiphontem neque austerum nominantem dolorem proprie enim hec saporum nominationes Et quam multi medici
ante Archigenem differentias dolorum scribentes non ausi sunt aliis nominibus uti
quam consuetis ut ab acu pungi videantur ita rursus ut a terebello terebrari et
quassari videantur et divelli et tendi et revelli et subvelli et gravedinis cuiusdam sensum
habere quandoque dependentis a superiacentibus quandoquevero iniacentis circumcontinentibus Igitur hec quidem omnia prudenter dicta sunt stiphontes autem et
stryphnoi et austeri dolores insipientium et inutilium sunt quod oportebat intellexisse
Archigenem docere demum volentem nos diagnosticos idest dignoscitivos fieri patientium locorum Nisi enim ex hiis que laborantes ipsi dicunt dignoscemus deliratio
utique erit longa sermo qui de doloribus si autem ab illis oportet interrogare
quomodo dolent dicunt autem nunquam stryphnon vel austerum vel ateyron vel olcimum dolorem rursus inutilis est hec talis doctrina Et quidem utique et secundum
illum sermonem in quo ait proprietates dolorum temptare interpretari Archigenem impossibilitatem simul et inutilitatem ostendit talis doctrine Nam primum quidem inenarrabilis est proprietas omnis secundum eos si vero hoc omnino utique alicubi et impossibilis in doctrinam venire ut utique solum cognita hiis qui sensibiliter eam cognoscunt
Deinde vero et ignota nobis qui non passi simus est nisi fortassis omnibus passus est
Archigenes corporis particulis Set et si concedetur hoc quis utique credet quoniam et
omnes passiones secundum unamquamque particulam passus est unus homo Supponatur autem si vis et hoc et nimirum demum impossibile est Set quoniam secundum
matricem non passus est Archigenes quasi manifestum Et nimirum et proprietates et
que secundum eam scribit solis patientibus mulieribus cognitas itaque ego per deos
aporior idest anxior multotiens ex qua umquam excogitatione inrationabilem hanc
adinvenit doctrinam quam et si veram esse quis supposuerit utilem demum non possibile est supponere nullo eorum qui egrotant interpretante que patitur per Archigenea
nomina Nam asasthai idest turbari quidem dicunt stomachum quidam egrotantium
sicut est nobis propterea quia patimur manifestum quemadmodum demum et alien
idest tristari etenim et hoc in patiendo manifestum Austerum vero dolorem neque
si passus quidam fuerit intelligere quis potest dictum ab Archigene ut utique nesciens
de qua unquam re infert hoc nomen Nam pungitivum quidem et tendentem et eos
qui uniformiter eis dicuntur adhuc autem magis vehementem et fortem et violentum
et continuum et deficientem intelligimus omnes ut utique ab assuetis nominibus
commentatos et ipsos fientes cotidie quam multis austerum autem et stiphonta et ateiron et olcimum dolorem neque dicit quis neque audiens ab alio dicente intelligit Oportet autem et passionem esse communem et ostensivam eius nuncupationem consuetam
audientibus quemadmodum in eo cui conteritur stomachus quod utique dicunt
quam multi hominum Ita enim velud extrorsum aliquo iniacente gravis sensus nobis
fit multotiens in quibusdam dispositionibus oris ventris quod utique abutentes nuncupant stomachum non multi hominum solum set et medicorum qui approbatissimi
Et nimirum et secundum dextrum ypocondrium idest precordium in respirando vehementius sensus quandoque nobis gravedinis fit et cum sine febre contigerit hoc duorum alterum vel emfrasim idest obstructionem quandam secundum epar vel schirroden idest duram dispositionem esse excogitamus quemadmodum cum flegmon fuerit febrem ex necessitate sequi Igitur omnia quidem talia et enarrabilia et manifesta et cognita omnibus medicis qui ante Archigenem sunt sine inrationabilibus hiis
nominibus edocta In doctrina vero Archigenis proprium principium est non rerum expositio et intellectuum set nominum innotorum nullam rem ostendentium Talibus nominibus et operam que de pulsibus implevit neque ipsam indigentem metaphora idest
translatione nominum inpropriorum ut ostendimus in monumentis de pulsibus

Ego autem rogarem Archigenem post tot medicos generatum addicere quid explanationi doctrine non auferre tantum ut nos ipsi non intelligamus que dicit inveterati
in operis huius artis Quod igitur oporteret illum fecisse hoc ego temptabo gerere et
ostendere quidem primum universaliter methodum qua utentem decet et ipsum invenire
patientia loca et aliis viam enarrare et methodum
Igitur methodus quidem est ut et in libro qui ante hunc dictum est
talis Querere oportet utrum propria signa secundum unumquemque locumqualitercunque patiatur possibile est invenire vel secundum unamquamque passionem alterantur Secundum post hoc utrum uniuscuiusque passionum propria sunt signa vel secundum unamquamque particulam subalterantur et oportet et loci simul et passionis
reminiscentes dicere deinceps signa quemadmodum si contingit flegmon pulmonis
quandoque fit cum coartatione ut suffocari videatur et residere propter hoc temptet quod orthopnoiam nominant set et quoniam calidam sentiunt exspirationem et
magis cum herisipilosus flegmon constiterit idcirco amplius exsufflantes mitigantur
et plurimum aerem frigidum inspirare concupiscunt et exspuunt cum tussi coloratum
ptyelon idest sputum alias alio colore et enim rubeum quandoque et xantum et igneum et spumosumet nigrum et lividum apparet et nimirum et gravedinem quandam
iniacentem thoraci multotiens sentiunt et pervenire ad eum ex profundo dolorem et secundum pectus et secundum dorsum adhuc autem cum hiis acute quidem febriunt
pulsum autem habent qualem in libro pulsuum diximus Ita vero et in membrano subcingente costas cum flegminaverit febris quidem acuta simul cum proprietate pulsuum qui dicti sunt secundum operam de pulsibus dolor autem pungitivus simul cum
disnia et ptielo idest sputo colorato similiter peripleumonicis superapparet quam multum Igitur difficulter spirare quidem utrasque passiones propterea quia membrum
quod patitur respirativum existit ex necessitate sequitur Febrire vero et propter passionem fit et propter positionem prope cor quidem et quod subcingit et pulmo calida
vero passio flegmon Ita vero et tussire quidem ut respirativis existit exspuere vero quid
propter passionem fit ostensum enim est ex superinfluxu sanguinis flegmon omnis
fiens idcirco si quidem colericior fuerit sanguis xanthum vel ochrum idest flavum est
quod expuitur si vero flegmaticior spumosum et album si melancholicior autem aut
nigrum vel lividum si vero nil horum rubrum Adhuc autema pleuresi quidem sepe
colericius a peripleumonia vero flegmaticius sputum sequitur monstratum enim est a
nobis et hoc Referri vero per traceam arteriam superfluitates flegminantium particularum et propter positionem earum fit et diaplasin idest plasmationem effusionem
enim habent hac arteria sola Ventri vero duplices quidem pori magis autem supernatant et evomuntur que secundum ipsum mala mala vero que ex intestinis egeruntur
Sicut autem a renibus que in eis coadunantur per urinam egrediuntur cerebrum vero
plurimum per nares expellit quandoque vero per palatum et hyperoan idest viam oris
et per aures evacuatur Cognitiones autem patientium locorum a sinthomatibus sunt
et a nocita energia idest actu et a qualitate eorum que excernuntur et adhuc a tumoribus qui preter naturam vel a doloribus vel a decoloratione aliqua consequente 
aut per totum corpus aut secundum unam quandam particulam vel duas maxime secundum oculos et linguam Extra hec sunt ea que secundum proprie nominatam
compassionem ut in primo dictum est libro Michi autem nunc tempus esse videtur
gymnasai idest exercitare amicos quibus rogantibus scripta sunt hec Gignasia vero
idest exercitationes omnibus fiunt per particularia sub eadem methodo ducta Est
autem utillima ut multotiens supra demonstratum est a me hec doctrine species quia
methodi demum sole cognite sine multiformiter exercitari secundum eas nequeunt perfectos operari eos qui discunt Igitur desuper quidem dicentes methodum ad gymnasium idest exercitium eamus Superscrutari oportet primum quidem si qua energia
idest actus lesus est cum eo enim necesse pati proprium energie idest actus organum Deinde deinceps siquidem inveneris nocitam energiam idest actum ad modum
nocumenti deveniens superscrutare cuius est passionis proprium Super hoc intuere patientem particulam si quem tumorem vel dolorem significat non supervacanee set cum
eis scrutando unamquamque eorum speciem Didicisti enim non solum tumorum multas species set et dolorum Deinde superscrutari superfluitates patientis particule per
quem evacuantur porum et considera ne quid substantie patientis particule excernatur
Et post hec utrum indigeste sunt omnino vel mensurate digeruntur superfluitates
eius alie vero secundum colorem vel scema idest figuram Age enim quendam secundum quod respirat tempus dolere in loco secundum nothascostas ne audeas extimare hunc esse pleureticum set primum quidem si expuit aspice coloratum enim ut dictum est considerans dices esse pleureticum si vero nequaquam tussiat potest quidem
esse et ita pleureticus indigestum et stegnon idest solidum sufficienter habens flegmonem ut nichil extra chalet idest emittat Contingit autem et propter flegmonem epatis
dolere eum in dicta regione tensis enim intus suspensionibus quibus suspenditur in quibusdam epar ad subcingens costas membranum contingit dolorem devenire Set pulsus
demum nil simile habens est in flegmonibus epatis et membrani subcingentis costas
non tamen neque ea que excernuntur per ventrem similia Verumtamen non semper hec
exeuntia coexistunt flegmonibus epatis set in vocatis proprie epatis passionibus Nil igitur malum in quibus nulla excernitur cognitio per tactum superscrutari dextrum ypocondrium etsi nullus tumor inveniatur neque ita desistere Potest enim in simis solis
flegmon esse potest autem et secundum kyrta idest gibbum set non
omnia sola vero que occultant nothe idest adulterine coste Maxime ergo respirare
valet et hic iubere laborantem et interrogare num aliquod sentiat grave aut demum
suspensum a superiacentibus aut iniacens hiis qui circumcontinent Est quandoque
demum equidem quibus hic est tumor qui preter naturam hii difficulter spirant coartatione diafragmatis et provocantur ad breves tusses certissimum igitur in talibus est signum ad dignotionem pulsus quidem in omni tempore egritudinis procedente vero ei
et alia sinthomata Etenim color lingue alteratur et totius corporis in malitiis epatis
quemadmodum tusses rursus augentur eorum qui secundum thoracem patiuntur et superapparent omnino in tempore ea que expuuntur cum tussi Quemadmodum igitur
disnia sine pati quid secundum aliquam respirativarum particularum vel aliquod organorum respirativorum qualitercunque non potest fieri contingit autem quandoque
egritudinem nullam propriam in eis existere set aut subvulso diaphragmate vel contracto vel compresso difficulter spirare hominem ita habet et in loco qui ygemonicon
idest principatum anime in se ipso continet secundum enim hoc disciplina et opinione et universa excogitatione consistente cum apparuerit horum quid nocitum
confestim extimamus in aliqua passione illum existere cum demum etsi in pleuresi etsi
in peripleumonia desipuerit quis nullus ait propter costam vel pulmonem factum esse
hoc sinthoma omnes autem extimant compati particulam illam secundum quam
animeest hegemonikon idest principatum querunt demum ostendere modum compassionis concordantem propriis dogmatibus In aliis autem passionibus non
compati set prothopati aiunt id quemadmodum in litargo et frenesi undique quippe
pati ubicunque propriarum aliqua energiarum idest actuum eius nocita est Dico vero
proprias energias idest actus quas per nullam aliam particulam facit sicuti per organum nam secundum veram rationem quidem et videre et audire hoc ipsum suspicandum set per oculos quidem videre per aures autem audire excogitare autem denique
et meminisse et intelligere et eligere neque oculis adhuc neque auribus neque lingua
neque aliquo alio utens hoc si quidem ita est particula huius anime in corpore quod
continet quemadmodum nos in domo aliqua omnino utique fortassis non extimabimus ipsam noceri a loco considerantes vero nocitam queremus qualiter nocetur Si vero
est inseparabile ab eo ut species aliqua corporis concederemus ab alteratione suscipientis corporis noceri distantibus autem philosophis de eo et hiis quidem ut in domo contineri dicentibus id aliis autem ut species qualiter quidem nocetur difficile invenire
quoniam autem nocetur experientia est discere In foratis autem secundum fractum os
capitis si quis violentius superconteruerit insensibiles confestim fiunt et si flegmon aliquis supervenerit et hec quidem est quando contingunt mentis igitur nocumentum fit
semper Exarsi vero secundum caput vehementer non pauci desipuerunt et fortes plagas idest percussiones in ibi factas confestim multotiens insecutus est caros idest stupor et alie multe passiones circa capud existentes manifeste apparent nocentes mentem ut et ydiote cum desipuerit quis vel universaliter quodcunque patiatur secundum mentem rogent procurare capud Igitur quoniam quidem verissimum est quod
principans motionis que secundum impetum et sensus in cerebro firmant esse et quoniam huius cooperimenta sunt miringe eius in aliis ostensum est Nunc autem qualiter
utique quis separabit ea que secundum protopatiam ei contingunt ab hiis que secundum
compassionem scrutandum Nam et proprium est hoc preiacentis operis et utilitas manifesta si demum primum omnium est ut ad sanationes scire cui oportet particule
offerre voythemata idest auxilia Nam antequam dispositio in cerebro facta
fuerit secundum compatiendo solum eo nocito curato protopatiente nullum utique
adhuc derelinquitur huic sinthoma facta vero aliqua in eo permanente dispositione ex
compassione non protopatienti soli boethemata idest auxilia oportet afferre set et capiti Propterea vero et determinare certissime sive cerebrum est protopatiens sive miringes non magnam habet utilitatem alterutro modo capiti oblatis auxiliis Nequaquam hoc oportet maximestudere set substantiam egritudinis invenire qualis quedam
est Nam si quidem humida fuerit siccare eam oportet si vero sicca humectare ita
vero et quod frigidum quidem calefacere quod calidum autem infrigidare Adhuc
autem et si secundum aliquam coniugationem patiatur per contrarias coniugationes
eam curare oportet quod quidem siccum et calidum humectantem et infrigidantem
quod autem frigidum et humidum siccantem et calefacientem et in reliquis duabus coniugationibus proportionaliter Ita vero et in omnibus aliis egritudinibus gerere quarum uniuscuiusque speciem in scriptione de differentia egritudinum indicavi Similiter
igitur cura fiente in eisdem egritudinibus in cerebro et in miringibus logica magis questio est quam ad sanationes utilis in utro hegemonikon idest principium est Non
tamen demum si secundum cor est set tota re differens Age enim a colera xanta fieri
frenesim in corde coacervata et putrefacta non delirare utique videbitur qui fomentare
iubet oxirodino idest oleo rosaceo cum aceto caput licito si denique sanatio cause
operantis frenesim hoc farmacum est non capiti set thoraci id effundere neque huic
toti set secundum illam partem solam ubi cor ordinatum est Igitur hec quidem bene
a nobis determinata sunt et quod non solum superscrutandum patientem locum set et
nocentem causam eum Puta confestim est quidem utique et desipientia sinthoma
energiarum secundum eum qui sapit locum est autem et coma et caros idest stupor
set a contraria causa fiunt Nam vigilias quidem et desipientias causa calida virtute operatur sompnifera vero et comatodea omnia frigide cause Et hoc licet tibi discere
manifeste a farmacis primum Nam quecunque quidem eorum sunt frigida et torporem
et caron idest stuporem inferunt calida vero e contrario vigiles et multum mobiles
operantur Et quid oportet meminisse farmacorumvidentes cotidie lactucas quidem et
balneum potabilium et calidarum aquarum et vini potum aque moderate mixti sompnum operantia contraria vero omnia vigilias Secundum hoc demum utique et
subtilis dieta et merum vinum vigilia facit corpora set et multum utique magis cum
merum vinum vel natura calidum vel vetus sufficienter est quale quidem contigit et
apud nos quandoque in Pergamo et melius demum id enarrare Grammatici quidem
erat puerulus ille secundum unamquamque vero diem ad balneum abiens grammaticus
simul cum alio puero derelinquebat intus includens eum gratia custodiendi ea que secundum domum et preparandi ea que ad comestionem Set et sitiens demum quandoque vehementer deinde intus non habens aquam ebibit vetus vinum copiose Hinc reliquo tempore omni in sompnis fuit et postea et febriens a vigiliis et a superveniente in
eo desipientia corruptus est Set frigidiora animalium in yeme foleunt idest in cavernis
occultantur propter frigiditatem similia mortuis iacentia Et viperas est videre tunc
neque si manibus assumens portes mordentes quia in estate demum et hoc animal et
alii omnes serpentes maxime in estibus qui sub cane cum exarsi fuerint vehementer
assimilantur insanientibus quiescere neque in brevi potentes Hoc denique eorum considerans et Nicander scripsit de cenchrino
Et demum et si audax sis ne velis ire ad antrum
Insanientis cenchrini
De hiis quidem utique in aliis amplius dictum est et ostensum quod calida quidem
causa ad motione se rigens et vigilias propterea prebens frigidum vero otiosum quidem
ad motiones sompni vero et comatis idest stuporis operativum Set qui hec cognoscit
cum viderit hominem secundum status quidem ardentium febrium vigilantem et desipientem secundum declinationem vero dormientem et intelligentem extimat capitis
quidem illius nullam esse dispositionem propriam a calore vero qui secundum febrem
exurente id desipientiam Similiter vero et que secundum peripleumoniam et pleuresim
cum in febribus eorum ad statum devenientibus sequitur desipientia capitis ipsius
non est propria passio In perseverantia vero oportet conicere partis propriam passionem unde etsi pleuretico alicui permanens supervenerit desipientia egrotare iam extimare caput eius egritudinem propriam etiam ut et si subierit coste passio contingat
manere passionem capitis Etenim bubonem qui in ulcere multotiens videmus supermanentem adhuc curato ulcere Cum igitur in protopatiente exacerbato quidem alii alia
vehementer supervenerit passio cesset autem priore minorata secundum compassionem id coniecturemus pati Hec est una communis coniectura Et est propria in hiis que
secundum cerebrum ut dictum est in non permanendo semper desipientiam set sequendo in magnitudine febrium Secundum eandem rationem in inmissionibus paroxismorum febris carodeis idest stupidi fiunt infrigidato vehementer in illo tempore cerebro propterea quia preparatum erat quodam modo ipsum ad preparationem nocumenti
talis aut discrasiam quidem habens frigidam non tantam demum quanta predictorum
sinthomatum causa possit fieri sola adveniente vero secundum principium paroxismi magnitudinem habebit tantam ut cataforam idest comam vel carum idest
stuporem operetur Igitur fit quidem ut dixi hoc secundum discrasiam frigidam fit
autem et propter flegmaticum humorem coacervatum secundum cerebrum

De patientibus locis ita enim nominant particulas corporis pauci medicorum tractaveruntet plus derelinquerunt inperscrutatum quam investigaverunt derelinquens igitur alios ego Archigenis memini solius super omnes illos laudati Dicente vero ipso noceri quasdam energias idest actus set non noceri particulam corporis in qua fiunt determinatione sermonem hunc dixi indigere Posse enim aliquem dicere recte et si non
permanentem dispositionem iam habebat id quod secundum compassionem alterius
nocetur set ut ipse dixit sicut quandam umbram ipsam hanc passionem existere eius
Igni denique ita appropiantes ut prope quidem veniamus ut ardeamus  vehementer
dolemus nondum utique quid patiente ea que calefit parte Ita vero et frigus forte in
continente nos factum vel frigida aqua sincera vel nix cadens vehementem dolorem operatur Et si amoveas quod contristat confestim cum eo cessat passio Melius igitur videtur dicere sicut et ipsa dictio indicat pati quidem quod patitur non enim quod nequaquam patitur set quod cum alio patitur a dictione compatiens significatur Quare cum
in stomaticis dispositionibus similia hiis que suffusorum secundum oculos fiunt sinthomata pati quidem eos dicendum relata ad caput anathumiasei idest evaporatione
aliqua fumosa humorum qui in ventre continentur non tamen iam demum dispositionem habere talem ut abeunte quod contristabat propria procuratione indigeat Igitur talia quidem magis logica quodam modo dixerunt logica enim vere sunt quecunque ultra utilitatem naturam considerant rerum qualis aliqua existit secundum propriam substantiam Ita denique et Crisippus philosophus scripsit de passionibus anime
unum quidem librum qui terapeuticus idest curativus quo maxime indigemus ad curationem earum alios autem tres logicas habentes questiones
Quod autem erat melius et multum utilius ad preiacentem operam non subtiliter
denodavit Archigenes scilicet qui modi earum que nocentur energiarum idest actuum
sunt Ita enim et protopatientia et compatientia vel qualitercunque quis nominare voluerit loca corporis invenientur et sanationis eorum euporiabimus idest copiam habebimus Ego vero et in vocalibus organis ostendi hoc et in nocito sensu in digitis manus
nil eis patientibus in quo quod primum patiebatur inventum in principio metafreni
idest scapule decentem indicavit curam

Nam alio quidem modo ventre patiente suffusionis apparent sinthomata securidum alium modum autem nil vocalibus organis patientibus qui cecidit ex alto voce nocitus est et horum demum utrorumque secundum aliam compassionis speciem qui digitos insensibiles habebat Nam in oculis quidem relato aliquo ad eos in afonia vero
idest invocalitate in eo quod materia vocis nocetur Sinthoma vero secundum digitos
non adhuc ad eos deveniente sensibili virtute factum est Et melius etiam est si demum
quidem dicendum nil universaliter extimare pati particulas vocis et digitos aut oculos
nam in illis quidem hoc ipsum passio est inpleri aliqua evaporatione fumosa in vocalibus autem organis et digitis non adveniendo  quod secundum naturam adibat energia aliqua idest actus nocetur Igitur virtus quidem sensibilis digitis non adhuc influit nocita ea que secundum spinalem medullam est eductione nervi Spiritum autem
exsufflatum larinx idest faux non adhuc suscipit mesopleuris idest qui in medio costarum sunt musculis dissolutis Set tamen in hiis licet dicere hoc ipsum passionem
esse non advenire ad particulas que prius cum habebant naturaliter veniebant Etenim
fontium non utique quis inrationabiliter passionem esse extimabit non adhuc venire ad
eos aquam et Cerealium plantarum que ex terra oriuntur inmoderatam ariditatem et
animalium aporiam cibi vel potus quod enim deficit qualitercunque unicuique ad dispensationem que secundum naturam eius congruum aliquam utique passionem esse
extimare Set hec quidem ut dixi magis logicam habent questionem in nocitis vero et
perditis energiis idest actibus que necessaria scrutatio neglecta est plurimis medicorum Duabus enim vel tribus est quando hiis quidem existentibus energiis quandoque
quidem una particula patiente alie compatientes nocentur actibus quandoque vero
omnes similiter patiuntur est autem quando et quedam earum habent dispositionem
hecticam idest permanentem ut ita dicam que secundum habitudinem relique vero
eam habent levem et tolli facilem ut ita dicam quam soliti sumus dicere ad aliquod
De quibus dictum est in Anothomia et secundum sermonem qui ante hunc dicetur
autem et rursus ut utique et sermone qui debet a nobis finiri indigente ex necessitate
talibus determinationibus Quod autem est utile non minusin hoc loco predici propter
eos qui ratione quidem temptant demonstrare necessariam medicis questionem patientium locorum opera vero evertunt iam tibi enarrabo proponens unam quandam passionem gratia exempli Sit utique hoc pleuresis in qua quoniam quidem costa patitur
indicatio ex dolore qui secundum eam fit Utrum autem quod subcingit costas nominatum membranum sive tunica nichil enim hoc differt flegminet pleureticis vel et alia
aliqua particula secundum costas et utrum pulmo ex necessitate et ipse patitur secundum lobos idest fibras vel omnifariam impassibilis est non necessarium scire
aiunt qui piriam idest experienciam colunt vidisse enim quam multos iam pleureticos
hos quidem simul cum magistris alios vero a se ipsis solis curatos ut Ypocras scripsit
in libro peri diaites oxeon idest acutarum egritudinum et certissime cognoscere iam
que quidem iuvant que vero nocent et reminiscentes determinationes habere in signis
manifeste apparentibus quorum oportet venam incidere quorum autem non set de piriaseos idest infusione eorum et fomentatione et adhuc de cataplasmatibus et dietimatibus et subductione ventris sufficientem cognitionem habere ex longa experientia Igitur unde quidem Ypocras motus vel quis alius ante eum inventionem fecit auxiliorum
ignorare confitentur Sibi ipsis autem sufficere aiunt hiis que dicta sunt uti decenter
sicut et alios artifices videmus Neque enim faber neque rector neque coriarius qualiter
invente sunt eorum artes querunt set que a magistris didicerunt et ipsi utentes experientia probantes certificant hec gerentes prosperant Igitur ego quidem si oportet verum
dicere cum audio dicentes hec empiricos medicos extimo valde suasibiles esse sermones eorum et invenio contradictiones que ad eos a dogmaticis dicuntur non valde aliquo generosas quemadmodum in omnibus aliis secundum totam vitam me ipsum sempera propeti idest audaci confessione abstinui ita et de hiis quesivi multo tempore
secundum ipsam inventionem voithematum idest auxiliorum in egrotantibus sive indigeo aliqua indicatione logica sive sufficiunt michi ea que ab experientia cognoscuntur a magistris et a me ipso Que igitur iudicavi optima multo tempore querens invocans bonos testes enarrabo veritatis amatoribus Neque enim causam habeo mentiendi
quemadmodum qui didicerunt heresim unam deinde ubique et sempergloriosi secundum eam fieri eligunt Hiis enim necessarium est altercative determinare de veritate
que secundum heresim quam solam cognoscunt quia utique ex alia educatione sermonum nequeunt invenire gloriam Ego vero opere ostendi in ostensionibus publicis et
ostensionibus eorum qui volebant quamcunque heresim doceri a me nullo modo ut
non quid maius dicunt cognosces magis omnes eas Neque vero sermonum modo paratorum indigentia patrocinari eligens heresi alicui facile utique ab aliquo redargutus
cum didicerim eas non per me legendo solum ut quidam set a primis secundum unamquamque heresim magistris Neque igitur ad empiricos est michi odium in quorum
quidem sermonibus nutritus sum neque ad dogmaticorum aliquos Equaliter enim studui rationem omnium addiscere et audivi doctores gloriosissimos secundum unamquamque heresim et ab operis artis cognitus sum non a sermonibus sophisticis et ab
aliis qui in Roma primiviris et ab omnibus deinceps imperatoribus Itaque nil michi est
ad non dicendum vere que scio quidem secundum unamquamque heresim Inveni igitur
in operis invencionem logicam voithematum idest auxiliorum que per veram meditationem in hiis que raro eveniunt superhabundantem ab emperia cognitionem et propterea contrariissimis auxiliis quandoque eorum que ab emperia cognoscuntur curavi multas passiones que amplius in opera terapentice idest curative methodi tractavi

Nunc autem dicentur sola que ad presentem materiam utilia Nocumenta enim
energiarum idest actuum inveni non solum in egrotantibus homiomeris ex quibus
fiunt nocitis set in aliis particulis quarum utilitas quidem quedam est energia vero
idest actus non est Inveni vero et organicarum particularum egritudines nocentes
energias idest actus In hiis precognitis deinceps inveni quasdam quidem egritudines
continue multis fientes hominum quasdam vero raro Empericam autem medicinam
vidi non quod raro set quod multotiens evenit in memoria et imitatione ponentem et
propterea contempnit rararum dispositionum non solum curas set et prohegoumenas
idest antecedentes earum dignotiones Qualiter igitur oportet dignoscere eas primum
quesivi et harum quasdam quidem doctrinalem dignotionem habentes inveni quasdam vero incidentes vocatam artificialis coniecture et propterea et ipsas quam multum directas Virtus enim artificialis coniecture talis quedam est set et has et ante
has quecunque rararum dispositionum doctrinalem dignotionem habent inveni semper
indigentes cognitione patientium locorum Ego quidem ita medicans usque senectutem
nusquam usque hodie erubui secundum curam vel pronosticationem ut alios multos
gloriosissimos medicos erubere novi Si vero quis vult et ipse ab operis artis non a sermonibus sophisticis gloriosus fieri licet huic sine difficultate relegere ea que a nobis
inventa sunt cum multa inquisitione in tota vita mea Cognoscat igitur hic in raris passionibus in quibus neque magistrum vidi medicantem aliquem patientium
neque ipse expertum habui auxilium via tali me utentem ad sanationum inventionem
Sint igitur michi dii sermonis huius testes Quesivi enim semper quo loco patiente vel
quo ei compatiente nocumentum energie idest actus factum est et suadens michi invenisse particulam deinceps quesivi dispositionem eius et ex hiis utrisque suscepi indicationem totius generis cure et ad quantitatem et qualitatem voithematum idest auxiliorum et ad inventionem aptarum materiarum superinvestigans simul cum hiis etatem
et naturam laborantis et horam et regionem et alia quecunque multotiens iam dicta sunt
secundum Ypocraticorum librorum commentationem Set patiens locus si quid meminimus eorum que in superioribus duobus libris dicta sunt cognoscebatur ex hiis que
excernuntur et ex hiis que supernutricantur patientibus partibus et energiarum nocumento in quibus continentur et colores qui preter naturam et scemata idest figure
existentibus quidem et ipsis que excernuntur genere triplicibus aut enim patientium locorum excernuntur partes dissoluta eorum vel fracta substantia aut eorum sunt que
continentur in eis aut quid eorum que in egrotativis dispositionibus secuntur vel solis
vel semper vel quam multum aliorum quidem nullum inveniebam in quibusdam passionibus sola vero michi tunc inventionis patientium particularum via derelinquebatur
per nocitam energiam idest actum

In necessitate igitur quandoque constitutus restaurare cuiusdam perditam memoriam adhuc iunior existens neque magistrorum videns aliquem curantem hanc passionem neque legens apud aliquem antiquorum sanationem querebam secundum me
ipsum primum quidem invenire quis utique patiens est locus cui adiungam vocata localia adiutoria scilicet post procurationem totius corporis commune enim hoc in omnibus passionibus deinde deinceps ex qua via sanationum unamquamque inveniam
Patientem quidem utique locum extimavi esse eundem ei qui vocatum hegemonikon
idest principatum continet sanationes vero dispositioni que secundum eum contrarias Rogo igitur omnes quicunque scriptionibus accedunt cessantes a scabie vel rabie
vel insania quam habent circa hereses ut homines sobrios superscrutari consequentiam
eorum que deinceps dicentur In quo cum scrutabar  audiens dicentem ab Archigene
aliquem scriptum esse librum in quo docet memorie nocite restaurationem confestim
circuivi bibliotecas omnes librorum omnes autem medicos quos noveram studentes
circa conscriptiones viri acquirere cupiens librum ut michi aliquo conferat ad voithematum idest auxiliorum inventionem non loci patientis Manifeste enim extimabam
ab eo dictum esse locum hunc non alium aliquem quam cor quia secundum cor heresis eius hegemonikon idest principatum anime esse credidit querebam autem cognoscere quam discrasiam eius causam extimat passionis Non enim quoniam discrasiam
quandam esse putabat dubitabam sciens viri heresim set quia discrasias noveram octo
secundum unamquamque particulam consistentes quatuor quidem simplices quatuor
vero compositas cupiebam cognoscere quam harum Archigenes enuntiavit nocite energie causam esse utrum infrigidationem vel humiditatem spirituum qui secundum cor
vel compositam ex frigiditate et humiditate vel siccitatem cum frigiditate extimat posse
passionem operari hanc manifestum autem erat quoniam a calore amovebitur Quid
unquam igitur michi contingit hiis qui ut dixi disposuerunt insaniam hereseos deinceps
enarrabo describens ipsas primas series libri secundum quas curam Archigenes scripsit
oblivionis vel memorie perditionis vel nocumenti vel qualitercunque quis nominare vult
preiacentem in hoc sermone passionem vel si non passionem set egritudinem vel
sinthoma vel infirmitatem Hec enim sophiste querunt non quod parum set neque
quod minimum ad curam conferentia Manifestationis autem gratia eorum que debent
eligi tantum predici necessarium est quoniam in primo libro epistolicorum duodecim
numero ab Archigene scriptorum scripta est ad Marsum epistola per quam ei consuluit
de patre ut restauraret memoriam eius Igitur in principio quidem eius post prohemium
cum curam incipere debet dicta sunt secundum has dictiones Igitur aphairesin idest
ablationem quidem sanguinis commoderatam et epaphairesin idest superablationem
facere nos incipiente egritudine suadeo nisi aliqua imbecillitas fiat impedimento
Deinde deinceps rursus extimo autem quoniam et infusionibus secundum tempus
utemur et fomentationibus quidem totius corporis denudatione vero capitis et siciarum idest ventosarum inmissione Hec legens scothomiam idest tenebrositatem
passus sum oportet enim fortassis me dicere veritatem qualiter enim non debebam
privatus spe quam sperabam a viro fore michi dicente milies in multis conscriptionibus doctrinam patientium locorum et dispositionis eorum necessariam esse ad
bene sanandum egritudines Qualiter enim utique adhuc utiles ad hoc erunt nisi quis
indicatione que ab hiis ostenditur antecedat inventionem voithematum idest auxiliorum ex qua Archigenes ratione suasibili suasi ad capud deveniemus cor dimittentes
cum una quidem aliqua coinnatarum operarum eius memoria sit passio vero eius energie huius perditio Quam autem dispositionem sichia capiti allata curans memoriam revocabit Qua ratione auxilia hec consiliatus es Ego demum et nunc adhuc video secundum scrutationes egrotantium medicos se invicem interrogantes in coinologia
idest in communi locutione secundum quam rationem hoc auxilium pro hoc consiliatus est usque et ad minima hoc efficientes neque ita magna ut sicia allata capiti Igitur
ego quidem neque si thoraci affertur secundum quam partem cor ordinatum est rationem dicere invenio propter quam iuvavit aliquo Marsi patrem cum hoc neque
manifestavit per dictam seriem si thoraci attulit cum amichis idest scarificantibus vel
sine hiis voluit apponi Consentiente enim dispositionem frigidam et siccam esse hoc
idest auferre quidem sanguinem ultimum malum est uti vero sichiis gratia calefaciendi
utile est aliter autem nullatenus Evellunt enim a profundo ad se ipsas sichie humiditatem hoc vero contrariissimum est dispositioni sicce Nondum cognoscentibus igitur
nobis que est dispositio in locis que secundum cerebrum et miringes non tutum est
extra craneum idest calvariam facere antispasim idest evulsionem Quocirca oportebat eum dicere ita quodam modo quia frigida est et humida passio in capite tali generata dispositione erit quidem utique in calefaciendo et siccando capitulum curationis
materiis autem utique quis auxiliorum utetur talibus Vix denique erigens me ipsum a
scothomia ad lectionem eorum que ibi scripta erant deveni contingere extimans et
si non secundum ordinem set extra ordinem dictum esse aliquem talem sermonem qualem modo tractavi in exemplo Et igitur inveni omnium auxiliorum catalogum sufficienter calefacientem et siccantem usque ad calefaciendum totum capud ex vocato ab
eo sinapismo et hoc demum ipso vehementissimo Iubet enim elevata sinapi nitro spergentes capud deinde aqua fomentare calida quo auxilio violentius nullum invenies
aliud eorum que secundum medicinam Nam similem quidem habet dolorem cauterio longiorem autem energiam idest actum Quocirca et ipse Archigenes inferens ait
igitur difficile sustentabilem habet dolorem set nullo deterius est istud maximorum
auxiliorum Et nimirum et per sinapim et nasturcium et cocum idest semen eruce
gnidium et staphisagriam apoflegmatismos idest gargarismos facere consiliatur et
ptarmicis uti iubet et propotismis idest potionibus per sufficienter calefacientia et desiccantia farmaca utraque auxilia faciens ut sit manifestum ipsum extimantem frigiditatem et humiditatem esse hanc dispositionem aut secundum cerebrum aut secundum
miringes non enim utique secundum craneum idest secundum calvariam talis dispositio facta memoria privaret hominem Set hec quidem dicta sint supervacanee ut nusquam ostendens humiditate et frigiditate fieri oblivionem deinde desiccantia et calefacientia auxilia assumit Capiti vero tot res prebere alia patiente particula qualiter non
utique quis angustiabitur De siciarum autem capiti appositione quarum indeterminate meminit in principio sermonis postea procedens scripsit manifestissime secundum
hanc seriem et provocationes per sinapim et sicias leves quam multum quidem humiles quandoque vero et valde robustas perfectiores vero sunt que cum scarificatione
Set omnia hec secundum nullam rationem o generose Archigenes capiti offers in
corde passione existente Neque enim ex experientia ut quid et ad empiricos dicam
horum quid inveniri potest Nam causon quidem habens homo in febre ardenti frigidam aquam ab incontinentia assumens iuvatus est quidem ipse quandoque imitandi
vero principium medicis prebuit sine logica indicatione sicie vero appositio nullum
habet casum antecedentem set ex logica indicatione tota facta est neque ipsa quandoque potente sicia sponte facta esse neque et si hoc quidam concesserit
conglutinari etiam capiti casu et maxime in passione rara Medicorum denique secundum nos quicunque senes et empirici interrogans si alicuius curarunt unquam talem
passionem paulominus omnes audivi dicentes neque tentasse solus vero unus dixit
ausum quidem fuisse ad curam venire profecisse vero nichil in ea Qualiter igitur ex pira
imitativa eorum que secundum casum visa sunt cognitio auxilii facta est et ipsa passione raro alicui contingente et sponte sichia capiti conglutinari secundum casum nondum demum potente Nam frigidus quidem aque potus et singulum talium auxiliorum
quorum cotidie experientiam habemus in multis multotiens ab experientia imitative inveniri potest Admissio vero sichie cum scarificatione vel sine ea nullam experientie
occasionem habuisse potest Neque enim sicut in aliis passionibus multis patiens locus
et si non ad certitudinem set ad auxiliorum demum ei oblationem sufficienter apparet per sensum ita et in memoria Alias autem dico passiones hastales pleuresim peripleumoniam nefreticam colicam dispositionem epaticam spleneticam vel secundum
matricem vel secundum vesicam vel secundum aliquam talem particulam aliam in quibus omnibus dolores et ea que per poros excernuntur patientem locum et si non secundum certissimum set in latitudine demum significant In costis enim totis in pleureticis
superponere facile est quodcunque utique volueris et in ventre in colicis quemadmodum in ypocondriis in epatis et splenis flegmonibus similiter autem et in aliis
particulis Ubi vero periit memoria signum est nullum loci patientis non tumor preter
naturam neque dolor quis non excretio non aliud quid Quemadmodum et in melancholia et frenesi et mania et epilempsia et litargia et caro idest stupore et in nominata a iunioribus medicis catocha idest congelatione et cathalisee set neque spasmorum vel palmorum idest saltuum totius corporis vel paraliseos ex dimidia parte eius
que velud radix premittit aliquod signum neque per tumorem preter naturam neque
per dolorem neque per colorem exalteratum preter eum qui prius vel per aliquod eorum
que excernuntur itaque neque in hiis Archigenica auxiliorum inventio potest fieri derisibili quidem existente empiricorum casu Archigenia vero ratione ad cor nos invitante
Set de reliquo concedatur experientiam invenisse auxilia predictarum passionum
non aperte redargutio est false elationis dogmaticorum virorum neque hec ipsa simplex set duplex et fortis alterutra Ex eo enim quod experientiaita est utilis quod non
solum invenit sine logo idest ratione sanationes set et redarguit eam que est aperte
mendax non solum inutilis est logos idest ratio set et in malo apparet dogmaticis medicis inventus Igitur sufficit quidem ut aiunt redargutio inutilitatis eius cum autem
et nocens logos idest ratio apparet quid utique maius habebit quis dicere in malitia
eius Sermones de hegemonico idest principativo anime dyalectice interrogati simul
cum his que de utilitate patientium locorum indicantes cordi afferre in psychicis
idest animalibus passionibus auxilia contempti sunt repente ab empericissimo circa
curas Archigene ut relinquat quidem universaliter particulas que secundum thoracem
caput autem siticat et intercidat et ardeat nil patiens Non igitur  opinione mentitus
sum parum antea dicens ultimam proditionem fieri logice vie ad auxiliorum inventionem ab hiis qui patriam magis quam dogma produnt persuasione Proditio enim eis
esse videtur vera dicere cum debeant dissonare ab hiis qui sunt talis hereseos Quemadmodum autem hic altercationem turpem ostendunt aperte ita amentiam cum extimanta se ipsis concuti dogmata et si unum quodque redarguatur Nam quedam quidem se invicem secuntur quemadmodum rursus demum alia adinvicem adversantur
quedam autem neque consequentiam neque adversationem necessariam habent quemadmodum ipsum hoc quod de hegemonico anime Sive enim in corde quis sive in cerebro contineri hoc dixit possibile est ei et de naturalibus elementis quamcunque voluerit opinionem eligenti neque adversari huic neque sequi et de generatione et corruptione similiter quemadmodum demum et de anime substantia et de diis et de providentia et fortuna et de essendo genitum mundum vel ingenitum et finitum quod omne vel
infinitum vel de essendo multos mundos vel incomprehensibiles secundum numerum
vel unum solum hunc Nulli enim eorum que dixi dogmatum neque consequentia aliqua
neque adversatio ad hegemonicum anime sive in corde aliquis sive in cerebro dixerit
contineri Produnt igitur totam dogmaticam heresim qui tales scribunt curas Demonstrationes enim hegemonici idest principativi anime existentes manifeste ut ab omnibus credatur particula in qua habitat a solis medicis et philosophis optimis qui in corde
ponunt id non creduntur Igitur demonstrationes quidem has in monumentis dixi in
quibus dixi de dogmatibus Ypocratis et Platonis Quoniam autem et ab omnibus hominibus creditur quod quidem excogitat in cerebro collocatum esse quod autem
virile et furibundum in corde quod autem concupitivum in epate discere licet audienti
cotidie homines dicentes ad amentem quidem quoniam cerebrum non habet ad inaudacem vero et timidum quoniam sine corde est Epar vero Titii ab aquila comestum
in poematibus et aliis conscriptionibus audimus

Hora igitur redire iam me ad quod preiacet Concesso quidem ab omnibus medicis
in ipsis operis quas gerunt secundum omnes excogitativi passiones caput existere
domum eius decens est superscrutari de dispositione uniuscuiusque passionis qualis
quedam est puta nocumentum memorie quia proposui de eo tractare Nam et simul
quidem ipsum videtur multotiens fiens cum nocumento cogitationis quemadmodum
demum et nocumentum cogitationis cum nocumento memorie dispositione quidem
utriusque eadem existente intensa vero quando cum memoria perit et cogitatio quod
nominatur stultitia Pereunt autem ambo hec et secundum litargos et secundum carosas idest stupidas omnes passiones et dispositionem earum necessariam existere unigenam secundum quidem primum genus quoniam discrasia est monstrata enim est
ea homiomerarum particularum que primum agunt dispositio communis secundum
vero secundum genus quoniam frigida quedam est discrasia omnino ipsa enim videtur
torposas facere psychicas energias idest animales actus ut animalia que demum coguntur foleuein idest cavernis occultari manifeste ostendunt et omnia que infrigidant
farmaca et cibariorum que frigida quemadmodum thridacina idest lactuca cataforicos idest graves valde operatur sompnos si multam obtulerit quis set et gravedines capitis quecunque sine dolore mordaci consistunt omnes sompnifere et catafore
fiunt et videntur per apoflematismos multum iuvari Cum hiis autem estus et frigiditas
capitis indicant id Vigiles quidem estus cataforice vero frigiditates fientes et nimirum
et colerice egritudinum et calide vigilias et desipientias et frenesim operantes videntur
hiis autem e converso flegmatice et frigide egritudines operantur pigritias et cataforas 
Prima quidem utique virtus vigilium et cataforicarum egritudinum in discrasia que
secundum calidum et frigidum est deinceps autem eius ea que secundum humiditatem
et siccitatem Balnea enim omnes sompnolentos operantur capud humectantia et vini
acratus potus et omnia humectantia cibaria Et etatum sompnolenta quidem que puerorum propter humiditatem senum vero vigil propter siccitatem Hec igitur universa coniectura fiant habere secundum quidem locum in pigritiam anime humiditatem que
preter naturam priorem vero ea esse frigiditatem Ideoque sola quidem humiditas longos et profundos sompno soperatur quemadmodum demum et sola siccitas vigilias in
quibus dispositionibus dictum est ab Ypocrate sompnus et vigilie utraque moderato
magis facte malum Si vero frigiditas cum humiditate sufficiente advenerit cataforice et carodees passiones consistunt sine hac vero et nocumenta memorie et stultitia
Existente vero multa differentia in magis et minus non secundum humiditatem et frigiditatem solum set et secundum siccitatem et caliditatem est varietas multiformis causarum nocentium psychicas energias idest animales actus Gratia vero aperte
doctrine energie idest actus quidem logistici idest excogitativi anime vocentur hegemonice idest principative que vero inrationabilium ethice idest morales de quibus
non preiacet dicere quoniam nec de passionibus cordis vel epatis Quemadmodum igitur sompnus et vigilie magis moderato fiunt hoc quidem propter humiditatemillud
vero propter siccitatem craseos ita et in ipsis magis et minus in vigiliis et sompnis
sequitur magis et minus in humiditate et siccitate Et dupliciter demum talibus discrasiis
fientibus ut demonstratum est duplex erit modus uniuscuiusque dispositionis
alter quidem in humidis et siccis humoribus alter vero in ipsis solidis corporibus dum
demum ad easdem devenerint discrasias solida humidis Et cum predictis demum discrasiis contrariis existentibus alia quedam ex ambabus fit mixta quemadmodum in vigiliis et comatibus idest stuporibus in quibus flegmaticus et colericus superhabundat
humor Eidem autem modi et simplicium discrasiarum et mixte que ex utrisque
in contrarietate que secundum calidum et frigidum consistunt Colera videlicet xantha
flegmati mixta dispositio que secundum calidum et frigidum mixta fit si vero et in
ipsis solidis particulis corporis dispositio que ex contrariis mixta concedetur fieri et secundum illam tres prime discrasie fiunt secundum alterutram dispositionem Igitur
omnes quidem hee passiones secundum cerebrum fiunt differunt autem a se invicem
non solum varietatibus commixtionum et in magis et minus et in simplicibus dispositionibus et in mixtis set et in consistendo quandoque quidem discrasias in ventriculis
cerebri quandoque vero in vasis que secundum totum id vel secundum humiditatem
que est disseminata corpori cerebri et quartum cum hiis cum ipsum corpus cerebri discrasiatum factum fuerit

Observare igitur oportet sompnos eorum qui perdiderunt memoriam vel intelligentiam perditio enim intelligentie stultitia est utrum sompnolenti sufficienter qui laborantes sunt vel moderate sompnolenti vel nequaquam sompnolenti set quantum in
hoc secundum naturam habent ita enim utique invenies dominantem discrasiam Superconsiderandum autem et utrum excernitur quid per nares et os ex capite delatum
vel sicca apparent hec loca poteris enim et ex hoc conicere dispositionem quemadmodum in catarro et coriza etenim in hiis qualitas et quantitas eorum que excernuntur
cum eo scrutando prohegesamenas idest antecedentes causas ostendunt dispositionem capitis vel calidam existentem ut in estu vel frigidam ut in frigidatione sine determinando enim hec omnia decentem unicuique dispositioni curam impossibile invenire
In deperdita namque vel multum nocita memoria frigida quidem discrasia omnino est
et calefacere eam decet non tamen ex necessitate demum et siccare quemadmodum
neque humectare set si quidem cum humiditate fuerit siccare si vero cum siccitate humectare  Ego denique vidi quendam memoria quidem paulominus et intelligentia
nocitum esse propter studium et vigilias in disciplinis alium vero vinee operatorem
in laboribus qui circa vineam et dieta subtili eadem huic patientem et manifeste alteruter eorum a siccantibus quidem et calefacientibus nocebatur omnibus ab humectantibus autem simul et calefacientibus iuvabatur Igitur fiunt quidem et cum febre nocumenta hegemonicarum idest principativarum energiarum idest actuum ut in frenesi et litargo fiunt autem et sine febre quemadmodum in mania et melancholia quemadmodum demum et que secundum compassionem et protopassionem cerebri que
autem certificata sunt propriis sinthomatibus et continua et non antecedentibus aliis
facta sunt secundum protopatiam que vero neque certificata sunt propriis sinthomatibus neque permanent semper et in aliis consistunt secundum compassionem rememorantibus nobis quoniam et compassionis que quidem in fiendo esse accipit sedatur
cum facientibus causis que vero manentem iam dispositionem compatientium habet
etsi que fecerunt cessent permanet Igitur fieri quidem in cerebro omnes passiones que
hegemonicarum energiarum idest principativorum actuum ab omnibus medicis qui
demum non propter altercationem hereseos alia quidem in anima sapiunt alia vero dicunt concessum est Invenire vero discrasiam qualis est quedam non parva opera in
qua oportet studiosum et inquisitivum esse medicum non in scrutando qualiter contradicat hiis que bene dicta sunt a veteribus de hegemonico anime rem ita manifestam ut
et ab ydiotis creditum sit secundum cerebrum esse Igitur philosophis quidem in ocio
et inertia sedentibus peccare in hoc fortassis quis ignoscet senescentibus vero in operis
medicinalibus inremissibilis hec altercatio fortassis vero verius est dicere inverecundia Vigilantium enim et insanientium et freneticorum et litargicorum capud fomentatur Archigenes vero et capiti nocitorum memoria affert auxilia set et si stultum
aliquem curare temptaverit et huius capiti affert omnia Quis autem empiricus medicus
apopleticos vel epilenticos vel opistotonicos vel emprostotonicos vel tetanicos aliter
sanat quis autem dissolutos dimidia parte corporis An igitur non
spasmosarum quidem passionum omnes iam et ex ipsa principaliter experientia
precipiunt curare secundum primos spondiles dorsi  calefaciunt autem et cerebrum
quemadmodum et apopleticos curant et epilenticos cum quidem a stomacho fit hec
passio vel in aliqua aliarum particularum illam quidem maxime primum curant preparant autem et cerebrum ad dispatiam idest difficultatem patiendi Et oportet hec
magis querere non de hegemonico idest principativo quod manifeste apparet omnibus
qui non perversi sunt mente quemadmodum neque de nervorum principio quod non
oportet euntes ad deos per divinationem et vaticinium invenire set ab aliquo anothomicorum virorum erudiri

Quidam enim suadent sibi ipsis principium esse nervorum cor ex eo quod non possunt discernere colligationem a nervo conferente in hoc et equivocatione quia medici
et colligationem nominant nervos colligativos Igitur nuncupationis quidem nulla eis
invidia si demum meminerunt electivorum nervorum ut ipsi vocant quorum principium cerebrum esse aimus non colligationum Neque enim ipsi colligativorum nervorum passionem esse aiunt spasmum vel paralisim set electivorum Cum igitur totum
corpus apparet spasmatum ab omnibus quidem confestim conceditur pati aliquam
talem particulam quemadmodum in arbores telechos idest stipes ramorum est commune ita ipsa est communis nervorum omnium velut premnon non velut ramus paucorum quorundam in una particula quemadmodum cum est vel crus vel una manus
spasmata Nam coli quidem totius spasmus principium eorum qui in id descendunt nervorum indicat pati quemadmodum rami parvi alicuius in arbore Cum autem totum
corpus captum est a passione commune principium omnium qui inferius facie nervorum proportionaliter premno qui secundum arborem pati oportet extimare que sunt
spinalis medulle prime partes ideoque huic auxilia afferunt empirici omnes medici
cordis neque si unquam universaliter est in tali passione memorantes Si vero et que
secundum faciem simul cum omni corpore appareant spasmata cerebrum ipsum iam
curant non solam ecfisim idest explantationem spinalis medulle Et enim et labia
spasmata consideramus multotiens et oculos et cutem que secundum frontem et totas
genas quemadmodum demum et radicem lingue set quia hec omnia per anothomiam
didicimus moveri a musculis a cerebro suscipientibus nervos cerebrum in eis pati suasi
sumus Quemadmodum cum videmus impassibiles quidem istas spasmatas vero alias
universas particulas principium spinalis medulle suademur pati Igitur hoc quidem
quod dixi parate oportet nos discentes superscrutari dispositiones eorum quidam enim
medicorum dispositiones quidem neque temptant querere litigant vero de hiis que manifeste apparent perdere facientes nostrum tempus quod oportet non in contradictione
eorum qui destruunt que bene a medicis dicta sunt consumere set in inventione
eorum que illi dereliquerunt aut omnifariam nil enuntiantes de quibusdam rebusaut
sine demonstratione docentes aut deficienter enuntiantes quemadmodum Ypocras
ab impletione vel evacuatione fieri spasmum dicens Nam verus quidem est sermo set
a quibus suasus ita enuntiavit solum sapientibus viris et legitime discentibus principia
medicinalis artis manifestum est non contingentibus Hec denique ipsa et ego prediscens suasus sum a quibus dixit Ypocras causis fieri spasmum Si enim universus quidem
motus qui secundum electionem videtur fieri musculis superevulsis ad particulas in quibus innascuntur superevelli vero non possibile est fieri sine revelli musculum ad proprium principium in solo fiendo sine nostra electione spasmum in spasmantibus partibus motus differet a motu qui secundum naturam Quemadmodum igitur in habendo secundum naturam electio que secundum principium nervorum in cerebro ordinata est principium motus primum quidem nervis per ipsos autem et musculis dat ita
sine principio hoc si inveniemus a qua causa spasmari possunt nervi generationis
spasmorum doctrinam habebimus Homini igitur qui vidit nervosa corpora idest cordas
que in lira ita vehementer tensas multotiens ab immoderata crasi continentis nos aeris
ut scindantur difficile nil intelligere eandem dispositionem et in animalium nervis
fieri Qualiter igitur habente aere corde tenduntur et scinduntur sicco valde et satis
humido fiente Igitur humidum quidem infundens eas in tumorem elevat preter naturam in quo tenduntur siccum autem sicut sol et tempus siccans coria syspa idest coevellit cordas ita et attrahit et tendit Videntur denique et corrigie cum ab igne siccantur coevulse et tense Hiis igitur precognitis non adhuc difficile in spasmatis invenire
sive propter siccitatem passio eis facta est que est indigentia humide substantie et evacuatio sive propter multitudinem humiditatis que est contraria indigentie passio ab
Ypocrate nominata repletio Nam ex laboribus quidem et vigiliis et indigentia et sollicitudine et febre sicca et ardenti qualis est que freneticorum cum spasmus factus fuerit siccitatem et evacuationem causari oportet Ebrio vero homini et semper impleto
et pigre viventi contrariam dispositionem rationabile est spasmum operatam esse evacuationi autem contraria est repletio

Set et epilensia spasmus est omnium corporis particularum non continuus ut
emprostotonus et opistotonus et tetanus set ex intervallis temporis fiens Non solum
autem isto differt a predictis spasmis set et nocumento mentis et sensuum Quo et manifestum quod sursum alicubi secundum ipsum cerebrum est generatio ipsius passionis
Quia vero et cito quiescit secundum ventres eius magis rationabile est grossum humorem emfractantem idest obstruentem transitus spiritus operari passionem se ipsum
concutiente principio nervorum pro expellendo que contristant Fortassis autem et infusa ekphyseos idest explantatione nervi similiter spasmis qui a spinali medulla principium habent et spasmus epilenticorum fit Repentinum autem eius generationis et solutionis indicat nunquam propter siccitatem et evacuationem set semper propter grossitiem humoris fieri hanc passionem Nam emfrasis quidem idest obstructio pororum repente a grosso et viscoso humore fiet utique In siccitatem vero tantam venire ut corio
simile quid patiatur cerebrum vel qui secundum eum rami subtiles non possibile est sine
tempore multo Adest autem huic et neque videre neque audire neque universaliter agere
sensu aliquo neque assequi laborantem ea que fiunt set nocitam esse mentem et virtutem
que secundum memoriam Ex hiis igitur omnibus rationabile est secundum cerebrum
natam esse hanc passionem impediente humore transitus psychici idest animalis spiritus
qui secundum ventres est eius Propter quid autem nominatur hic spiritus animalis et
que virtus est eius secundum monumenta que De dogmatibus Ypocratis et Platonis monstratum est Ea enim que ex anothomiis apparent sequentibus nobis rationabile videbatur
animam quidem ipsam in corpore cerebri habitare secundum quod excogitare fit et sensibilium ymaginationum deposita est memoria Primum autem eius organum in omnibus sensibilibus et electivis energiis idest actibus rationabile est esse spiritum qui
secundum ventrem eius et maxime demum secundum posteriorem Non tamen neque
de medio ventre desperare oportet ut non principalissimo multa enim rationabilia et
ad hunc nos ducunt quemadmodum demum ab anterioribus duobus abigitur Ad
inventionem denique demum cure nichil iuvat eorum certissima cognitio sufficiens
enim ad bene curandum scire patientem quidem locum cerebrum esse humorem autem
viscosum vel grossum in ventriculis coacervatum eius Quemadmodum autem hec ad
sanationes utilia sunt quarum gratia et patientia loca et dispositiones que in eis querimus ita et grossorum humorum differentie utrum flegmatice sunt vel melancholice rememorantibus rursus nobis hic flegmaticos quidem nominari omnes quando simpliciter
ita dicimus in quibus dominatur secundum crasim humiditas et frigiditas melancholicos autem in quibus siccitas et frigiditas quia certe differentie magne secundum flegmaticos sunt et secundum melancholicos alterutrorum proprie Differentia flegmatis
una denique quod quidem cotidie a multis excreantibus et vomentibus
et submutantibus excretum atmodous idest vaporosi spiritus existit plenum ut
neque ad sensum homiomeres idest simile partibus sit aliud autem aliquod flegma
videtur quidem homiomeres fortassis autem non est ex quo genere est et humor crudus
qui urinis subsistit et qui a Praxagora vocatus est vitreus set et saliva non valde humida
neque aquosa ex hoc genere esse videtur Et nimirum et secundum gustativum sensum
nullam habens neque ipsa saliva qualitatem videtur non tamen utique universum
flegma Et enim halycam idest salsam et acidam et salsam multotiens sentimus manifeste salivam que secundum os quemadmodum et apion idest sine qualitate et velud
aquosam gustui cum inculpabilissime permanemus Similiter autem et melancholicus
humor in consistentia manifestas habet differentias hic quidem velud fex sanguinis
manifeste apparens sufficienter grossus quemadmodum vini fex alius autem multo
quidem isto subtilior secundum consistentiam acidus vero et vomentibus eum et olfantibus apparens Hic autem et radit terram elevans et fermentans et ampullas erigens
quales bullientibus iuribus insistunt Quem autem dixi assimilari grosse feci fermentationem non operatur in terra effusus preter quam si valde vehementer contingerit
quandoque decoctus in perardenti febre et minime participat qualitate acida Tunc et
vocare eum assuevi melancholicum humorem vel melancholicum sanguinem nigram
enim coleram nondum iustum dico hunc talem nominare Generatur autem humor hic
quibusdam multus vel propter crasim que a principio vel propter consuetudinem cibariorum in talem humorem in digestione que secundum venas transmutantium Quemadmodum vero grossus humor flegmatis ita et hic epilensias quandoque operatur
secundum ventriculorum effluxiones que in cerebro detentus aut medii aut posterioris
Cum autem in ipso superhabundaverit corpore cerebri melancholiam operatur quemadmodum alter humor nigre colere qui superexcocta xantha colera fit ferales desipientias perficit sine febre et cum febre superhabundans in corpore cerebri Et propterea frenetidis hec quidem est moderatior generationem ex non cocta habens colera
alia vero vehementior xanthe germen existens et quedam alia feralis et melancholica
desipientia fit superexcocta xantha colera Quecunque vero in statu febrium fiunt desipientie secundum compassionem non secundum idiopatiam hee cerebrum patiens habent Et propterea desipere quidem et alienare et dementare hos non solum medicis et
etiam ydiote dicunt freneticos autem non nominant neque enim sedantur cum statu
febrium frenetice desipientie Quemadmodum igitur freneticorum febris unum aliquod
sinthomatum dispositionis cerebri est ita ardentium febrium desipientia multorum
atmon idest vaporum calidorum relatorum ad id Similis autem est huic generatio
sinthomatum que sunt similia hiis qui subfunduntur ex dispositionibus ventris procedens Nam venter capiti et capud ventri tradunt sibi passiones propter magnitudinem
nervorum qui ex cerebro descendunt ad os ventris a quibus superfluitas sensus super
alias partes corporis existit particule huius Et propterea fracturas que secundum capud
quecunque ad miringas deveniunt colere vomitus sequitur Et doloribus capitis qui
qualitercunque facti sunt eversio stomachi et mordicatio quandoque sequitur Ypocundriacas autem idest precordiales et inflativas nominatas passiones secuntur melancholice tristitie et hoc tale est qualis desipientia in acutis febribus superveniens et qualis
in dispositionibus oris ventris dispositio sinthomatum hiis qui suffunduntur similium
Ita vero et nervosis particulis flegminantibus paratius quam aliis superveniunt desipientie quandoque quidem in ipso solo calore secundum continuitatem ad capud ascendente quandoque vero spiritu atmode idest vaporoso vel fumoso vel ethalode idest
fuliginoso

Quemadmodum autem et in passionibus capitis que secundum compassionem non
parva differentia fit ita et in ipsis passionibus que secundum protopatiam Humores
enim grossi qui secundum ipsam substantiam cerebri superhabundant quandoque quidem ut organice particule nocent quandoque vero ut homiomero secundum enfrases
idest obstructiones pororum ut organice secundum alterationes vero craseos ut homiomero Et propterea et hec series in fine scripta est sexti Epidimiarum 
et epilentici melancholici Horum vero alterutrum magis fit ad utraque utique reptat
infirmitas Siquidem ad corpus epilentici si vero ad mentem melancholici Secundum hanc seriem primum quidem quoniam non semper set quam multum metaptosis idest transitio in se invicem fit passionibus ostendit non enim a melancholico humore solum set et a flegmatico epilensia confirmata que quidem a melancholico
humore fit transit quandoque in melancholiam si vero a flegmatico ad aliam quidem
quandam transit passionem de qua parum postea dicam Melancholiam autem non
operatur Secunda autem in hac speculatio quedam continetur secundum predictum
ab Ypocrate sermonem non parva Quia enim aut crasis est anima effectivarum qualitatum aut a crasi earum alteratur coleram quidem que ut organice particule cerebro
nocet ad corpus converti ait cerebri fit autem hoc secundum enfrases idest obstructiones coleram autem que ut homiomeream crasim ledit ad mentem Set illud demum
determinare prius necessarium michi esse videtur quod derelictum est a medicis Quemadmodum enim in partibus corporis que apparent quandoque quidem omnibus
eadem apparet crasis ut in ycteris et secundum vocatum elephanta et secundum yderos
adhuc autem et secundum cachexiam idest malam habitudinem et cum hiis in epaticis
et spleneticis decolorationibus quandoque vero una aliqua particula aut colericum aut
flegmaticum aut melancholicum suscipiens humorem ipsa sola exalteratur crasi ita
contingere potest et cerebrum quandoque universo qui secundum venas sanguine melancholico facto communi ratione nocumenti et ipsum noceri secundum alium vero
modum impassibili permanente sanguine qui secundum totum hominem alteratus
est qui secundum solum cerebrum et contingere hoc dupliciter vel melancholico humore fluente in id aliunde vel generato in illo loco Generatur autem a calore multiplicato locali supercoquente aut xantham coleram aut grossiorem et nigriorem sanguinem Differt autem ad curam non parum determinatio hec Nam cum quidem totum
corpus melancholicum habeat sanguinem principium cure a flebotomia decens est facere Cum autem qui secundum cerebrum solum non indiget flebotomia qui laborat
quantum demum indispositione hac secundum aliud enim quid ei possibile est indigere Dignotio vero ab hiis tibi fiat utrum totum corpus melancholicum habet humorem vel secundum solum cerebrum coacervatus est quis talis et rogo te prius quidem
superscrutari habitum corporis qualis quidam est reminiscentem quod molles quidem
et albi et pingues minime melancholicum habent humorem macri vero et nigriores et
asperi et venas latas habentes aptissimi ad generationem talis humoris existunt est
autem quando et rubei colore homines transcindunt repente simul in melancholicam
crasim deinceps autem horum xanti et maxime cum in vigiliis et laboribus pluribus et
sollicitudinibus et subtili dieta predietari contingerint Unigene vero hiis sunt et hee
tales cognitiones utrum detenta est aliqua emorroys vel et alia aliqua consueta sanguinis evacuatio vel menstrua mulieribus Et horum deinceps quibus usus est cibariis
 an demum generantibus melancholicum sanguinem vel contrariis Dico autem melancholicum quidem sanguinem generare caprinarum et bovinarum comestionem carnium et magis adhuc yrcinarum et taurinarum adhuc autem magis asinarum et camellinarum comedunt enim quidam et has quemadmodum demum et vulpium et canum
Non minime vero et esce leporum talem sanguinem generant et multo magis que silvestrium suum set et coclee idest concule marine melancholicum sanguinem generant
si quis in eis superhabundaverit et omnes taricheuthentes idest siccate carnes terrestrium animalium Et aquaticorum ut que thinnorum et foce idest vituli marini et delphinos et canis et cetodorum omnium olerum autem fere brasica sola talem sanguinem generare apta nata est quemadmodum et arborum blasti idest cime per
aquam salsam et oxalmam idest acetum salitum composite schini idest lentisci dico
et terminthi et rubi et cynosbati idest rubi canini Et leguminum
lenticula melancholicissimus est cibus et post hanc piturite idest furfurei vocati panum et qui ex tipha idest sigale et malis seminibus quibus pro frumento quedam gentium utuntur determinatum est autem de hiis in primo libro virtutum que in cibariis
Set et vinorum que grossa et nigra aptissima generare melancholicum humorem si quis
in eis superhabundansa circumstantia aliqua in calore ampliori corpus detinuerit hoc
Et veteres casei faciles generare talem humorem cum in corpore contingerint superexcalefacti Igitur siquidem in tali dieta ante quam egrotet homo fuerit  gimnasiis
idest exercitiis eius et tristitia et vigiliis et sollicitudine Quidam autem et secundum
ipsas febriles egritudines sicut predictum est melancholicum habent humoremAd certiorem vero dignotionem non parum confert et hora anni et preterita et presens constitutio adhuc autem et regio et laborantis etas Omnia hec prescrutatus cum speraveris
in venis que secundum totum corpus melancholicum sanguinem contineri certissimam
hanc superindue dignotionem ex incidendo venam que in cubito Melius autem mediam
incidere quia communis est ad utrasque et ad humeralem nominatam et eam que per
ascellas ad manum fertur deinde si quidem non appareat melancholicum esse quod
fluit detine confestim si vero tale appareat evacua quantum utique suspicaberis sufficiens esse habitui corporis eius qui patitur Est autem et tertia differentia melancholie
quemadmodum etiam epilensia principium a ventre habet vocant autem et quidam medicorum ypocondriacam et inflativam passionem eandem dispositionem Sufficient
autem michi ea que a Diocle scripta sunt consistentia eius sinthomata secundum librum
qui superinscribitur passio causa cura Secundum hunc librum Diocles enim scripsit
ipsis nominibus ita alia vero fit quidem circa ventrem dissimilis enim est predictis
vocant autem eam hii quidem melancholicamhii vero inflativam Secuntur autem hanc
post comestionem et maxime difficile digestibilium et causticorum idest incensibilium
sputationes humide et multe oxiremie spiritus idest ventositates cauma idest estus
in ypocondriis encludaxis idest gurgulationes non confestim set detinentibus
quandoque vero et dolores ventris fortes pervenientes quisbusdam ad metafrenum
idest scapulam Mitigantur autem digestis cibariis et rursus postquam comederint
eadem contingunt multotiens autem et ieiunis et post cenam molestant et vomentes
cruda cibaria vomunt et flegmatica subamara et calida et acida ut et dentes obstupescere faciant Et multa eorum mox fiunt a iuventute prolongantur autem qualitercunque fiat omnibus Hec dicens Diocles deinceps eis adiecit causam ita qualiter scribens inflativos autem nominatos extimare oportet calorem habere ampliorem decente in venis que ex ventre escam suscipiunt et sanguinem horum ingrossatum
Ostendit enim quoniam quidem est emfrasis idest obstructio circa has venas in non
suscipiendo corpus cibum set in ventre remanere incoctum prius poris hiis suscipientibus multa vero excernentibus per inferiorem ventrem et secunda die vomere eos ut
non subingerentibus ad corpus cibis Quoniam autem calidum amplius est eo quod secundum naturam maxime utique intelliget quis ex caumatibus que fiunt eis et ex oblatione videntur enim a frigidis iuvati cibis talia vero calidum infrigidare et macrescere
facere assueverunt Deinceps autem horum et alia prescripsit Diocles in hac serie dicunt autem quidam in talibus passionibus os ventris quod continuum est intestino flegminari propter flegmonem autem infractari idest obstrui et prohibere descendere
cibaria in intestinum ordinatis temporibus Hoc autem fiente ampliori tempore quam
deceat in ventre manentia tumores preparant et caumata et alia predicta Igitur hec
quidem Diocles scripsit derelinquens in catalogo sinthomatum principalissima totius
sindromis idest concursus quecunque melancholiam characterizant idest designant
et inflativam et ypocondriacam passionem Et michi videtur quia hec ex nuncupatione
egritudinis ostentative monstrabantur derelicta esse discentibus nobis ab Ypocrate si
timor et tristitia multo tempore habita conservata fuerit melancholica est passio hec 
Propter quod autem in redditione cause aliorum quidem sinthomatum scripsit causas
ipsius autem huius idest quod nocetur mens non scripsit querere dignum Sive enim
calidum in venis que secundum ventrem plus in eis est sive flegmon partium que secundum pyloron idest portanarium propter quod hec secuntur melancholica sinthomata
derelictum est Nam impleri quidem ventrem inflativi spiritus deinde eructuationibus
eius et adhuc dictis a Diocle vomitibus alleviari manifestum est et si ille non dicit Naturam autem melancholie difficile erat ei conscribere dispositioni que secundum ventrem scripta est Addiciamus hoc nos igitur dispositionem ventris qualis quedam est
in talibus passionibus interpretantes manifeste Nam videtur quidem esse quidam in eo
flegmon sanguine qui in flegminante particula continetur grossiori et melancholiciori
existente Sicut igitur ad oculos relata ex ventre etalode aliqua vel capnode anathumiasi idest vapore vel universaliter atmis idest vaporibus aliquibus grossis similia hiis
que suffusorum fiunt sinthomata  Et nimirum et continuissime inspicimus caput
dolens in xantha colera secundum ventrem detenta quemadmodum demum et confestim fiens indolorosum evomita colera Et tales demum dolores mordaces sunt
et corrosivi quemadmodum alii  vero cum tensione vel catafora videntur fientes
Concessum est autem a medicis optimis hoc non solum a ventre capiti contingere set
et epilensia Igitur semper quidem timores consistunt melancholicis non semper
autem eadem species fantasiarum que preter naturam eis fit si demum hic quidem aliquis testeus extimavit factus esse et propterea desistebat ab ouiantibus ne conteratur
considerans autem quis alius gallos canentes sicut illi alas percutiebant ante cantum
ita et ipse brachia percutiens costis imitabatur vocem animalium Timor autem erat alii
ne qualiter qui sustinens mundum Atlas excutiat fessus ut et ipse conteratur et nos
secum perire faciat Et alia decem milia talium ymaginantur differunt autem se invicem melancholici timere quidem et tristari et detrahere vite et odire homines habentes
omnes mori vero desiderantes non omnes set est quibusdam eorum hoc ipsum capitulum melancholie formido que circa mortem Quidam autem allocoti idest inrationabiles tibi esse videbuntur simul et timere mortem et diligere mori Quare recte videtur Ypocras in duo hec reducere sinthomata eorum omnia in timorem et tristitiam
Quia nimirum in tali tristitia odiunt demum omnes quoscunque vident mesti semper
sunt trepidantes sicut in tenebris profundis et pueri timent et perfectorum qui ineruditi
Quemadmodum demum et exteriores tenebre in timorem ducunt fere omnes homines
preter eos qui aut valde natura audaces aut eruditi sunt ita et nigre colere color similiter
tenebris sapientem locum inumbrans operatur timorem Quoniam autem humores et
universaliter crasis corporis alterat energias idest actus anime concessum est ab optimis medicis et philosophis et a me per unum monumentum demonstratum est per
quod craseos corporis sequentes demonstravi anime virtutes Unde neque scribere de
melancholia ausi sunt qui humorum virtutem ignoraverunt ex quibus sunt et qui circa
Erasistratum Et dignum autem est et in hoc admirari communes intelligentias hominum sicut et alia multa dogmata de quibus ignoraverunt non pauci philosophorum
et medicorum Omnes denique nominant passionem hanc melancholiam indicantes
per nuncupationem humorem qui eius causa est Igitur si quidem inceperint demum
prima que secundum ventrem sinthomata et maiora ea facta secute fuerint melancholice passiones et alleviabuntur egestionibus et vomitibus et bonis digestionibus et eructuationibus hec ypocondriacam quidem nominamus ita et inflativam egritudinem
sinthomata vero dicemus eius tristitiam et timorem Cum autem sinthomata quidem
melancholie propria apparent magna secundum autem ventrem aut nullum aut parva
cerebrum extimandum in hiis protopati coacervata in eo nigra colera Ex quibus autem
oportet determinare utrum in ipso solo cerebro continetur talis aliquis humor vel secundum totum corpus dictum est parum antea recolo vero scientes amicos per
balnea multa et dietam euchimam et humidam talem melancholiam curantem me sine
alio auxilio cum demum nondum per temporis multitudinem difficile evacuabilis fuerit
contristans humor quia cum demum iam et chronica extiterit egritudo maioribus
aliis cum predictis indiget auxiliis Supervenit autem hec talis melancholia precedentibus calidis dispositionibus capitis aut ex estu aut ex flegminosa in eo facta passione
aut ex frenetide Supervenit autem et ex sollicitudinibus et tristitiis cum vigiliis
igitur de melancholia quidem sufficientia et hec

De epilenticis autem passionibus quia et hee fiunt quandoque quidem ipso capite
patiente quandoque vero aliis compatiente determinandum diligenter neglecta est
enim ab omnibus fere medicis quemadmodum trium melancholiarum determinatio ita
et epilentiarum tres habentium differentias Igitur omnium quidem earum commune
est pati cerebrum aut in ipso passione consistente ut plurimis fit epilenticorum aut ab
ore stomachi quod utique et stomachum assueverunt vocare medici secundum compassionem ascendente ad cerebrum proportionaliter sinthomatibus que sunt circa oculos a stomacho similiter hiis qui subfunduntur Raro vero fit quedam et alia epilensie species sive genus sive differentiam vis nominare a particula aliqua a qua contingit
incipiente passione deinde sensibiliter ipsi laboranti ascensum ad capud faciente Et
hoc consideravi primo in quodam puero ut annorum XIII puer existens ipse simul
cum optimis medicis eorum qui apud nos convenientibus ad scrutationem cure eius
Audivi igitur puerum enarrantem principium dispositionis ei secundum coxam fieri
deinde hinc ascendentem secundum rectum per femur et superiacensilium et costam
ad collum usque ad caput cum autem primum illud tangebatur non ultra assequi se
ipsum Qualitatem nimirum eius quod ferebatur ad capud interrogatus a medicis qualis
quedam esset dicere nesciebat puer Set alter demum quis ab illo iuvenis non insipiens
set sufficienter sentire quod fiebat potens et interpretari alii fortior velud auram quandam frigidam dicebat esse eam que ascendebat Videbatur utique magistro meo Pelopi
duorum alterum aut qualitatem reddi alteratis particulis secundum continuitatem aut
spiritualem quandam substantiam Mirabile vero nil dicebat virtutem fortem habere
humorem qui in patiente particula generatur preter naturam qualia perniciosis reptilibus sunt venena Quis enim utique nos absentes doceret nisi multotiens videremus
hoc fieri in scorpionibus et in phalangiis idest araneis mordentibus magnam et ingentem quandam transmutationem habere totum corpus et nimirum brevissima substantia
inmissa in id a feris Igitur in mordente quidem phalangio idest araneo et si parvum
sit animal set tamen intelligere nos venenum quoddam per os eius descendere morso
corpori intrabile Centrum idest stimulum autem marine trigonis sicut et terrestris
scorpii videtur manifeste in acutissimum finem desinere quod nullum habet secundum
finem foramen per quod emittit venenum set tamen necesse intelligere nos esse quandam substantiam spiritualem aut humidam que tumore quidem est minima maxima
vero virtute Plagatus denique quis heri a scorpione grandinem dixit putare mitti et erat
totus frigidus et salvatus est vix adiutus Nequaquam igitur impossible dicebat
Pelops esse et secundum corpus talem quandam substantiam generari sine exteriori
causa et hanc eam in nervosa particula consistentiam habentem secundum continuitatem ad principium nervorum mittere virtutem aut secundum alterationem ut dixi aut
et quadam substantia spirituali ut aura relata Etenim et videntur multotiens manifeste cum scorpius infixerit centrum in nervum vel arteriam vel venam a vehementissimis
sinthomatibus qui percussi suntita occupati Igitur centrum quidem scorpionis contingit et usque ad profundum corporis devenire pertransiens totam cutem morsus autem
parvorum falangiorum idest aranearum circa superficiem solam fit cutis Itaque manifestum est ex hoc et per cutem quandoque solam virtutem veneni ferri ad totum
corpus Continua etenim sibi ipsi cutis omnis existit et nervosa Quapropter nullatenus
inpossibile in totum id redditam velociter virtutem que ex subinmisso veneno
ex hac rursus ipsa secundum eandem tangi rationem in singulum subiectorum sibi 
transumi et rursus ex ipsis ad alia secundum continuitatem deinde rursus ex patientibus ad alia et cum ad aliquam principalium particularium devenit periclitari per id hominem Inducunt autem in hoc maxime quidem et ligature que superiacentibus partibus
afferuntur manifestissimam utilitatem indicantes Etenim et in viperis et in scorpionibus temptavimus hoc et in aspidibus quod et maxime quidem utique quis decrederet
propter iniacentem confestim mortem Set tamen in Alexandria existente me morsus
quidam agricola non procul a civitate in uno digitorum qui secundum manum et ligavit
ligatura vehementissima radicem eius qui ad metacarpium idest ad palmam et currens
ad civitatem ad medicum assuetum prebuit incidere digitum totum ab articulatione que
ad metacarpium idest ad palmam sperans ex hoc nil pati et quidem et processit ei
secundum spem nam salvatus est nil aliud gerens adhuc Quemadmodum quendam
alium vidi bibentem de farmaco quod per viperas postquam incidit digitum sanatum
Et nimirum demum et alium consideravi rusticum totum digitum morsum drepano quidem idest falcastro quod habebat erat enim vinearum cultor ab ultima articulatione abscindentem morsam partem sine potu farmaci salvatum digito cicatrizato
ab assuetis farmacis Set et epilenticum puerum qui a coxa curare temptantes medici
qui tunc coacervati sunt ad scrutationem opinione existente eis prepurgantes totum
corpus offerre parti farmacum quod per thapsiam vel sinapim in hoc medio ligantes
colum idest extremitatem superius protopatiente particula prohibuerunt fieri paroxismum idest exacerbationem et nimirum et secundum unamquamque diem fientem
Set hec quidem ex superhabundanti dicta sint michi gratia non admirandi qualiter a
particula aliqua non principali generationem habet tam magna passio Relinquitur autem
adhuc querere causam epilenticorum spasmorum qui in talibus compassionibus fiunt
Neque enim Pelops in hoc suasibile quid dixit sicut neque alius quis eorum quibus
communicavimus Michi denique consideranti quandoque cataptosim idest ruinam
 hominis laborantis in tali compassione sine spasmis vehementibus fientem in brevibus secundumintervalla palmodesibus idest saltuosis motionibus suasibile videbatur
fieri quid tale quale apparet continuissime et in stomacho contingens in singultibus
Ego denique ipse cum quandoque piperis assumo plus mox singulto set et in aliis
quibusdam non paucis vidi illud hoc contingens quorum sensibile sufficienter erat
os ventris Predictum est autem quoniam et hoc consuete nominant non medici solum
set et omnes homines stomachum Vidi denique in cataptosi idest ruina epilenticorum qui in compassione non idiopatia cerebri patiuntur velud palmodeam idest saltuosam quandam concussionem ex intervallis fientem non continuum spasmum itaque ego conicio similem quandam motionem fieri secundum cerebrum ei qui contingit
quandoque secundum stomachum in contristantibus eum Etenim in cibi multitudine
quis gravatus quemadmodum et morsus in corruptionibus eius videtur singultans
Et propter drimea idest acrem humorem non solum singultum set et spasmum vidi
non paucis vicibus secundum totum corpus fientem evomito vero eo quod mordebat
confestim quievit Nil igitur mirum est et principium nervorum in talem motionem agi
expellere studens quodcunque fuerit id quod ad ipsum a protopatiente parte refertur
Ita vero michi extimo et alia omnia sinthomata que percutiunt nervosum genus supervenire ea vero que in cataptosim idest ruinam insensibilem ducunt sine motu spasmoso vel palmodeo idest saltuoso in infrigidatione fieri vehementi Huius autem generis est litargus Apoplexia vero propter repentinam generationem indicat frigidum humorem vel grossum vel viscosum repente simul implentem principales ventres qui secundum cerebrum non secundum discrasiam totius substantie eius fieri quemadmodum et litargus et frenesis et manie idest insanie et melancholie et stultitie et perditiones memorie et obtusio sensuum et motionum exsolutio In omnibus enim talibus passionibus qualis est et que apoplexie magnitudinem periculi conice magnitudine impedimenti quod secundum respirationem Sicut enim in dormientibus respiratio fit et nimirum nullam aliam energiam idest actum agentibus voluntariam set resupinis in lectulo reiacentibus ita et in carodesibus idest stupidis omnibus passionibus neque
sentiente neque moto corpore tamen respiratio sola conservatur musculorum moventium thoracem opera existens Huius enim doctrinam habemus certissimam demonstrativa lege factam quemadmodum demum et quoniam musculis omnibus principium
motionis ex implantatis eis fit nervis Anothomia vero manifeste nos edocuit omnium
nervorum esse primum principium cerebrum Non simpliciter autem dixi principium set
primum sermoni adieci propter spinalem medullam Nam videntur quidem explantati
ab hac nervi quamplures exhibitionem autem virtutis quam habent cerebrum inmittit
et spinali medulle Respirationem igitur sufficienter impeditam videns et vix fientem
non parvam conice egrotativam dispositionem in cerebro factam esse secundum
omnes carodees egritudines

Hee igitur universe egritudines manifeste circa caput fiunt et adhuc passio vocata
scotomatica idest obtenebrativa manifesta existens et ex ipsa nuncupatione qualis est
Obtenebrantur enim parvis occasionibus qui patiuntur ut et cadant aliquando maxime
quidem cum ipsi quandoque in circuitu revolvantur Quod enim aliis in multis circumvolutionibus contingit hoc illis in una Set et si aliquem alium circumvolutum viderint
obtenebrantur et si trochum idest rotam vel quid tale circundabatur et ipsas vocatas
dinas idest uirrosas in fluminibus Contingit autem eis hoc magis cum ad solemsteterint vel qualitercunque aliter calefiant per capud Videtur igitur quod in aliis ex eo
quod circumvolvuntur multotiens in circuitu contingit hoc illis sine eo quod circumvolvantur fieri Hiis autem qui multotiens circumvolvuntur anomala idest inequalis et
turbativa et inordinata motio humorum et spiritus concessa est fieri Rationabile igitur
et in hiis qui in scotomatica passione consistunt tale quid contingere Idcirco et quidam eorum arteriis incisis iuvati sunt divisis autem arteriis que post aures totis usque
ad profundum ut cicatrix in medio fiat duarum partium Quoniam autem non
omnes auxilio hoc curantur manifestum est Alie enim arterie hiis multum maiores ad
cerebrum ascendunt secundum basem eius per vocatum retiforme plegma idest plicaturam a quibus fieri passionem hanc rationabile est atmodeo idest vaporoso et calido spiritu per eas relato et implente cerebrum Potest autem hoc secundum ipsum
cerebrum anomala aliqua discrasia fieri talis spiritus generativa Set quoniam
demum et hec capitis est passio ex ipso tenebratorum sensu est manifestum Fit autem
et ipsa quandoque quidem protopatiente capite quandoque vero compatiente hiis
que secundum os ventris Confitetur autem hoc et Archigenesin libro Cronicorum
pathognomonicorum scribens sic de scotomatica hac passione accipit autem constructionem dupliciter et ea aut a capite aut a regionibus que sunt secundum ypocondria Et nimirum et determinare eas temptat scotomaticis quidem qui a capite
protopatiente aurium sonitus et capitis dolores et gravedines antecedere dicens aut
et odorationis vel alicuius alterius sensus nocumentum eorum qui hinc Ipse enim
adiecit hoc idest eorum qui hinc hos sensus qui a capite procedunt michi videtur indicare volens Eos autem qui ab ore ventris scotomaticos cardiogmos idest stomachi
dolores et nauseas idest fastidium antecedere ait Set ut dictum est michi et antea iam
multotiens et si secundum compassionem alterius particule patiatur quandoque caput
scotomaticas tamen passiones huius esse extimandum est

Non tamen neque de nominata a medicis cephalea altercabitur quis quod non
sit capitis egritudo Est enim ut utique quis comprehendens sermone brevi dicat passio
hec cephalargia idest capitis dolor cronica et difficile solubilis in parvis occasionibus
magnos habens paroxismos ut neque sonitum sustineant neque vocem vehementiorem
neque clarum lumen neque motionem set in quiete et tenebris iacere velint propter dolorum magnitudinem Nam quidam quidem ut a malleolo percuti extimant quidam
autem ut quassata vel tensa sentiunt ea que secundum caput non paucis autem ad
radices oculorum pervenit dolor Et nimirum et deficiunt hii tam magni paroxismi quemadmodum et epilenticis ut aliquod tempus sit in medio finaliter sine querela Manifestum igitur quoniam egritudo hec facilem quidem passionem capitis habet unigenam
cephalargicis idest caput dolentibus in imbecillitatem autem magis illis veniunt particule que secundum capud patiuntur Differentia autem quedam est et ipsorum cephalargicorum quibusdam quidem capud facile repletibile habentibus et totum habitum
corporis aptum ad implendum id quibusdam autem et ipsa que capitis pati habentibus
apta Et contingit in talibus naturis male dietatis in passionem cephalee incidere Non
indecens autem quibusdam aut pati pelliculas aut craneum cerebri Discretio vero
eorum in perveniendo et non perveniendo dolores ad radices oculorum Rationabile
vero quibus dispositio est intus in craneo hiis ad bases oculorum devenire dolorem quia
descendunt ad eas apophyseis idest explantationes a cerebro et miringibus adhuc
autem et a vasis que in eis Set et eorum qui dolent semissem capitis partem vocatorum
autem consuete emigranicorum quibusdam quidem extrorsum cranei sensum doloris
fieri contingit quibusdam autem in profundum capitis Determinat autem alterutram
partem capitis sinistram et dextram dyameter que secundum longitudinem extenditur
secundum quam intus ossium capitis linea que medium cerebrum dividit ordinata est
ad quam utique pervenit dyafragma idest distinctio anteriorum duorum ventriculorum Apte vero nature corporum sunt implere caput in quibus atmodes idest vaporosus spiritus generatur calidus vel in quibus colerice superfluitates secundum os ventris
coacervantur Fiunt autem dolores quidem qui a spiritibus tonodees vocantur autem
ita quibus sensus coniugatus est tensionis Que vero colericis superfluitatibus mordaces Que vero a multitudine fiunt gravem sensum habent que quidem cum rubore et
calore contingunt calidorum humorum que vero sine hiis non calidorum Quisbusdam
autem contingit continue dolere caput ex potu vini parum amplioris vel meracioris
bibiti adhuc autem magis si calidum fuerit natura et ex omnibus calidis olfatibus et
quicunque ex storace vel cifeos vel universaliter aromaticis calidis suffumigati
fiunt Quidam autem neque olfatum qui a libanoto idest thure ferunt Rationabile
vero et propter superfluum sensum quibusdam fieri dolores quemadmodum in ore ventris Nam non paucis quidem ita est sensibile ut neque acetum ferant drimi idest acre
neque sinapim neque aliud quid tale Quibusdam autem prope insensibilitatem devenit
apparent denique ruptuantes vel vomentes quidam tamen quidem valde inconvenientia
qualitatibus ut nostrum olfantium ea nullus possit ferre ipsum autem nullam dignam
ratione mordacitatem sentientes Possibile igitur est et secundum cerebrum esse tales
differentias hominibus ut eosdem olfatus quidam quidem intristanter ferre possint
 et quidam non Set quoniam demum heetales passiones omnes capitis sunt manifeste apparet

Egritudo denique demum paraliseos et spasmorum qui per totum corpus ex quo
genere est et tetanus non adhuc similiter hiis per sensum cognoscibilis set ratione indiget docente Cum igitur totum corpus nocetur quandoque ad operas nervorum principium eorum pati ostendit hoc autem ex anathomia sola licet cognoscere Igitur omnibus equidem simul nervis perdentibus sensum et motum apoplexia hec passio nominatur Secundum alteram vero partem aut dextram aut sinistram si contingat hoc paralisis
vocatur partis illius scilicet secundum quam consistit quandoque quidem dextre quandoque vero alterius Quemadmodum et si secundum aliquod colum idest extremitatem
fiat paralisis illius partis est etenim manus tota et crus totum paralisim patitur quandoque et pes solus in crure et que post genu et secundum colum totius manus proportionaliter Didicimus autem in anothomiis omnium animalis que secundum impetum moventur particularum quecunque inferius collo nervos ecphysin idest explantationem
habere ex vocata dorsali medulla Et nimirum et quod quandoque quidem simul cum
nuncupatione medulle vocant particulam illam dorsalem medullam nominantes est
autem quando sine additione simpliciter dorsalem audistis multotiens Considerastis
autem et in anothomiis nervos qui thoracem movent ekphyomenous idest explantatos
ex dorsali que secundum collum et adhuc obliquas incisiones eius secundum quas tota
abscinditur inferiores partes omnes corporis insensibiles et inmobiles facientes ut utique et ipsa dorsali virtutem et sensus et motionis que secundum impetum ex cerebro
accipiente Set et hoc adhuc secundum anothomias idest incisiones considerastis
obliquas incisiones dorsalis usque ad regionem mediam que in eo secundum longitudinem nec omnia inferiora dissolventes set sola que secundum rectum incisionis dextra
quidem in dextra parte dorsalis medulle incisa altera vero in reliqua Manifestum igitur
quoniam secundam primam ekyphysin idest explantationem dorsalis medulle si
facta aliqua dispositio est a qua ad eam virtutes que a cerebro devenire prohibentur
omnia inferiora cola idest extremitates preter ea que secundum faciem inmobilia
erunt et insensibilia Quemadmodum et si media pars ekphyseos idest explantationis
patiatur non omnium inferiorum erit paralisis set aut sinistrorum solum aut dextrorum Videntur autem talium paraliseon quedam quidem et ea que secundum faciem
nocentes et spasmatur idest evellitur demum quod dissolutum paralisi est ad alteram
partem faciei Discentes igitur ex anothomia ex ipso cerebro nervos particulis que secundum faciem mitti ubi quidem et harum quid dissolutum est toti corpori secundum
cerebrum ipsum scietis dispositionem esse paraliseos Cum autem impassibilia custodiuntur hec secundum principium spinalis medulle Contingit autem quibusdam sola que
secundum faciem pati quemadmodum demum et particulam unam quandam linguam
vel oculum vel genam idest maxillam vel labium ut utique non habentibus eis omnibus
unum locum principium set ex differentibus particulis cerebri accipientibus nervos apparet autem hoc manifeste in anothomiis Apoplexia igitur omnes simul psychicas
idest animales energias idest actus nocens manifeste nobis indicat cerebrum ipsum
pati Dignotio vero passionis huius secundum magnitudinem ex quantitate nocumenti
quod secundum respirationem fit Nam in quibus quidem quamplurimum exivit a
rythmo qui secundum naturam magnum extimandum esse nocumentum quod secundum cerebrum In quibus autem parum impeditur breve Omnium autem pessimam respirationem extimandum esse deficientem et cum violentia magna fientem Et mori
demum apoplecticos contingit propter perditionem respirationis quia demum non movere particulas corporis ad gestiones que sunt secundum vitam inutilem ostendunt hominem non tamen acutam infert mortem Vidimus denique iam quendam aliis quidem
omnibus dissolutum agentem vero secundum naturam partibus omnibus que secundum
faciem Servabatur autem ei videlicet et respiratio Qualiter enim utique
posset vivere quam plurimum perdita ea Huic protopati extimavimus spinalis medulle
quod parum inferius ekphyseos idest explantationis nervorum que ad dyafragma
Manifestum autem est quia et urinam et egestionem sine electione excernebat Et nimirum et alium ex cataptosi idest ruina consideravimus preter manus omnibus
inferioribus dissolutum Quemadmodum autem paralisis cum in toto facta fuerit corpore hiis que secundum faciem innocuis permanentibus in principio spinalis medulle
 pati ostendet ita hiis que secundum faciem sine passione permanentibus Si
vero et hec patiantur secundum cerebrum esse passionem indicabit Particula vero aliqua spasmata motivum illius nervum vel musculos necesse est pati Sciens igitur quis
ex anothomia principia nervorum qui ad unamquamque particulam deveniunt melius
sanabit insensibilitates et immobilitates uniuscuiusque particule Indeterminatum
autem hoc derelictum ab Erofilo et Eudimo qui primi post Ypocratem nervorum anothomiam diligenter scripserunt non parvam questionem prebuit medicis qualiter quedam quidem paraliseon sensum solum quedam vero electivum motum quedam vero
utrosque corrumpunt Igitur paralisis quidem in motionis perditione dicitur particulis que sensum perdiderunt insensibilibus quidem esse paralisim autem pati non valde
aliquo consuete dictis Iam quippe quidam et hanc passionem paralisim sensus nominant vos autem ut semper iubemus concedite quidem singulis nominantibus qualitercunque voluerint intentio vero nobis sit patientem locum invenire simul videlicet cum
dispositione que secundum ipsum Sine sciendo enim hoc certissime impossibile erit curare recte particulas nocitas motu vel sensu Pausanias quidem Syrias sophista ad
Romam veniens quandoque parvos digitos sinistre manus et medii semissem difficile
sensibiles quidem habuit primum postea vero et insensibiles male curatus a medicis
Quia vero ego inspiciens eum interrogavi et preterita omnia et cum hiis audivi secundum viam ex sella cadentem eum virum percussum fuisse principio methafreni et percussam quidem particulam cito curatam fuisse paulatim vero auctum est nocumentum
sensus digitorum que digitis illi offerebant farmaca hec iussi in percussa apponi
particula et ita homo cito sanatus est Nequaquam autem quoniam nervorum qui quidem ad cutem totius manus disseminati sunt ex quibus habet sensum proprie quedam
sunt radices eorum autem qui movent musculos alie cognoscuntur a medicis Fortassis
autem amplius quam propositum fuerit elongavi sermonem autem quiescere facere iam
convenit Nam propositum quidem erat in hac scriptione passiones omnes que secundum caput et maxime que secundum cerebrum invenire Quia vero est hoc principium
nervorum ex consequentia sermo venit ad passiones nervorum Quare iam determinantes et hunc sermonem hic de passionibus in particulis que secundum capud fiunt deinceps scrutemur tantum adhuc addicientes sicut et

Olfatus nocumentum passio est non pororum qui secundum nasum set aut anteriorum cerebri ventriculorum in discrasiam ductorum aut pororum qui in ethmoidibus
enfractorum idest oppilatorum Si demum et sensus olfatorum in anterioribus cerebri ventriculis fit atmis idest vaporibus ad eos relatis per foramina que in ethmoidibus ut in scriptione de organo odoratus monstratum est

In primis quidem duobus monumentis universalem methodum qua utimur ad dignotiones patientium locorumsufficienter perscrutati sumus cum multis exemplis determinatarum particularum Quia vero ut dictum est michi et monstratum multotiens iam
per alia monumenta exercitari oportet gimnasio vertentem in particularibus si debet
quis caute simul et cito in operis artis singula gerere que per universales methodos didicistis et propterea et nunc placuit melius esse omnium que in corpore particularum
quecunque non apparent sensibus logicas dignotiones dicere quando qualitercunque
patiuntur principium a capite facientes Igitur de nocumento quidem facto memorie
et intelligentie et aliis energiis quas hegemonicas idest principativas assuevimus nominare in tertio horum monumentorum tractavimus simul cum exercitando super methodum in speciebus passionum non paucis Dictum est enim in eo et de desipientia et ea
que in freneticis passionibus et ea que sine febre quam maniam idest insaniam nominant Similiter autem et de litargo et caro idest stupore et de epilenticis et melancholicis et scotomaticis passionibus quemadmodum demum et de cephalea et emigrania et
apoplexia et de similibus eis

In monumento autem presenti quarto totius existentis operis sermo sit michi de
particulis que secundum faciem que in profundo patiuntur principium ab oculis facienti Horum enim quandoque quidem alter quandoque vero utrique dissolvuntur a
motu vel sensu vel ab utrisque quandoque vero et secundum ipsum unum aliquando
quidem palpebra patitur sola est autem quando ea que secundum ipsum qui principaliter nominatur oculus vel in sensu vel in motu nocentur Igitur cum nullo quidem apparente malo circa oculum perire visibilem sensum contigerit nervus qui descendit a cerebro ad eum habet causam aut flegminans aut scirroumenos idest induratus aut qualitercunque aliter ex influxione humorum nocitus aut qualitercunque aliter enfractato
idest obstructo poro qui secundum ipsum Et hec quidem ut organice particule contingere necessarium ei que vero ut omiomerei secundum octo discrasias Ultra hec autem
quando aut nequaquam aut omnifariam paucus superinmittitur augoeides idest visivus spiritus a principio quod secundum cerebrum Motu vero perdito solo alterutrius
oculorum nervum qui secundum secundam coniugationem explantatur a cerebro necesse est pati aliquam passionem earum quas enarravi modo in altero nervo qui secundum primam coniugationem explantatur Quia vero ut didicimus in anothomiis sex
quidem musculi sunt qui oculum ipsum movent alii vero circumaccipiunt radicem
pori qui descendit ad eum vocant enim ita anothomici nervum qui secundum primam
coniugationem quoniam solum manifestum est in eo foramen contingit autem hunc
quidem ipsum nil pati multotiens musculorum autem unum pati aut secundum propriam substantiam quamcunque passionem eorum que modo dixi aut nervo qui descendit ad eum nocito Ad unumquemque enim musculorum horum devenit aliqua particula nervi qui secundum secundam coniugationem explantatur quemadmodum et ad
musculos qui circumaccipiunt porum sive duos oportet hos sive tres sive unum dicere
nil enim differt ad presentia demum cognoscentibus nobis quoniam musculis his
opera est anaspare idest revolvere simul et firmare oculum ut non circumvertatur secundum nullum modum ab ambulatione mollis nervus qui utique et visibilis et porus
nominatur Sex igitur existentibus qui movent oculum musculis si quidem is qui
aspat idest superevellit eum patitur catespasmenos idest subevulsus videtur tunc universus oculus si vero qui cathaspat idst subevellit anaspasmenos idest revulsus si
vero qui adducit ad parvum canthon idest angulum ut ad maiorem parespasmenos si vero qui ad hunc ut ad alterum Si vero musculorum qui circumvolvuntur
uterlibet dissolvatur obliquam habebit revolutionem universus oculus Existentibus
autem ut dixi et aliis musculis qui continent mollem nervum sciendum est paralisim
eorum totum oculum operantem propeti idest preeminentem Et vident demum
horum plures innocue superextenso quidem quiescibiliter molli nervo patiente vero
nichil ut si demum patiatur quid deterius vident qui ita patiuntur Si vero et
maior ei contigerit passio manifestum est quod nequaquam videbunt Set secundum
eversiones oculorum eversio quidem que ad utrumque angulum servat energiam que secundum naturam visibilem que vero sursum  quemadmodum et obliqua dupla apparere faciunt omnia que videntur Musculis autem qui superiorem palpebram movent
inmobilis enim est inferior parvissimis existentibus ut vix in magnis animalibus appareant manifeste decenter nervorum implantatio ad eos est difficile considerabilis 
Set et hic quemadmodum in predictis musculis ita et in hiis necessarium est multotiens
quidem ipsos musculos propriam quandam passionem pati quecunque musculorum
esse scimus quandoque vero qui implantantur in eos nervos pati Igitur qui quidem
tendit cum paralisi dissolutus mollem demonstrabit palpebram ut non possit oculum
aperire qui vero cataspant idest subtrahunt duo enim sunthii claudere non poterunt si vero alter eorum patiatur solum ad oppositum eorum musculum paraspasthisetei idest attrahetur palpebra ut videatur fracta esse secundum mediam circumscriptionem eius que in fine et altera quidem pars que est secundum patientem
musculum anespaste idest retrahi altera vero impassibilis katespasthai idest subtrahi Igitur hee quidem proprie passiones particularum que secundum oculum sunt
inapparibilia habentes patientia loca alia vero ex aliis ad ipsum impetum faciunt secundum compassionem Ymaginationibus denique eorum qui subfunduntur similes apparent nulla existente idiopatia secundum oculum set in compassione que secundum os
ventris vel secundum cerebrum Set et has determinare oportet ab hiis que a ventre incipiunt primum quidem in eo quod alter oculus solum vel uterque similiter ymaginantur Sepius enim fantasie idest ymaginationes que quidem in cacochimia que
secundum ventrem fiunt oculis utrisque similiter contingunt que vero in suffusionibus
neque incipiunt secundum utrosque neque similiter apparent secundo vero deinceps in
eo quod secundum tempus Si enim trium aut quatuor mensium aut et ampliorum videantur sinthomata eorum qui suffunduntur tibi vero perscrutanti pupillas non nebulosum apparens inveniatur per os ventris eos patientes invenies Nondum autem existente digno ratione tempore primum quidem interrogabis si continue in omnibus diebus a qua incepit pati ita perficiuntur apparentia nullo die in medio facto sine querela
finaliter aut interciderunt quidam dies inculpabiliter sani Nam continuum quidem indicationem suffusionis habet deficiens autem suspicionem eorum que secundum ventrem et magis cum in certissimis bonis digestionibus nullam sibi ipsi dicat apparere
ymaginationem Multum autem magis cum simul cum generatione ymaginationum senserunt aliquam in ore ventris mordicationem adhuc autem magis cum hiis mordentibus evomitis cessaverunt sinthomata Igitur hec quidem confestim secundum primam
diem in quacunque videris hominem ex responsione extitit tibi discere quando ut dixi
certissime secundum naturam habuerint oculi Pupilla vero alterius nebulentiori vel turbatiori vel universaliter dicendum non pura certissime apparente suffusionis est principium Si vero quidam natura pupillas non valde puras habeant superscrutandum est
si utreque similiter apparent disposite et si cum hoc nondum tempus sufficiens in sinthomatibus suffusionis extitit Et si hec ita habeant iube contentum esse cibo consueto
pauciori nil habente cacochimum Deinde secundum posteriorem diem bene digerente
eo interroga de ymaginationibus que secundum visum Nam si quidem aut nequaquam
aut obtuse appareant stomaticum erat sinthoma Manentibus autem similibus eis
non secundum compassionem set secundum dispositionem propriam scire oportet hec
contingentia oculis adhuc autem magis si farmacum quod per aloen accipiens similiter habet Dico autem farmacum quod per aloen quod nuncupant hii quidem yeram
pigram quidam vero pigram simpliciter Si vero stomaticum fuerit hoc sinthoma curabitur facile per potum farmaci huius simul cum bona digestione ut conveniant in
idem utraque et dignotio patientis loci et curatio eius Ego autem ut scitis et sine considerare eos qui ita patiuntur curavi per litteras quosdam in aliis existentes gentibus
Etenim ex Hiberia et Celtica et Asia et Tracia et ex aliis regionibus epistulas mittentibus
michi quibusdam si aliquod ad principia suffusionis nondum aliquo manifeste apparente nocumento in pupilla farmacum habeam probatum mittere eis dignotionem eis
mandavi mittere prius si ex multo tempore patiuntur et alia de quibus parum antea
diximus Deinde mittentibus sex mensibus vel per annum a principio factum esse dicentibus utrisque similiter oculis in bonis digestionibus melius habentibus exacerbatis
autem in indigestionibus et in stomachi mordicationibus vomentibus coleram restitutis nil adhuc de pupilla dignum extimans interrogare certissime cognovi esse non idiopatiam set compassionem oculorum in ventre
Et mittentes eis pigram istos quidem primum et maxime
per illos autem et alios multos unigenorum eis sanavimus Existentes enim ipsi omnes
quibus misi eruditi discentes autem ex quibus eis misi dignotiones patientium locorum
ipsi de reliquo facile cognoscebant se ipsos et curabant picro idest amaro farmaco
Similia vero hiis que eorum qui suffunduntur sinthomata fiunt multotiens cerebro patiente quandam frenetidarum sive speciebus sive differentiis vis nominare Sunt enim
eius simplices quidem due composita vero ex utrisque tertia Nam quidam quidem freneticorum nullo universaliter falliti circa sensibiles dignotiones visibilium non secundum naturam habent excogitativis judicationibus Quidam autem econverso in excogitationibus quidem nullo falluntur paratipotice idest deceptive vero
moventur secundum sensus aliis autem quibusdam secundum ambo noceri contingit
Modus autem alterutrius nocumenti talis est Assumptus quis in domo Roma cum uno
lane operatore puero surgens ex lectulo ivit ad fenestram per quam possibilis erat videri
et videre etiam eos qui transibant Deinde vitreorum vasorum singulum ostendens eis
si iubeant eum mittere interrogabat Hiis vero cum risu rogantibus mittere et plaudentibus manibus hic quidem misit deinceps universa preparans qui vero ridebant clamaverunt Postea vero quoque interrogans eos et si operatorem iubeant mitti iubentibus eis
ipse quidem misit hii vero quia dirutum ab alto consideraverunt ridentes quoque cessare
cadentem autem succurrentes resumpserunt Contrarium autem non solum in aliis set et
ipsi michi contingens novi inperfecta etate existente Febriens enim in estate febri ardenti
a lectulo eminere quasdam festucas secundum colorem atras et a vestimentis similes crocides idest vellera extimabam Deinde auferre quidem eas temptabam nullo autem a digitis relato continuius et vehementius temptavi ita gerere Amicos autem duos astantes
audivi ad se invicem dicentes quod hic iam festucas et vellera colligit intellexi quidem
quod ipsum hoc patiebar quod dicebatur ab ipsis certissime autem assequens me
ipsum non amentem esse secundum logisticam idest excogitativam virtutem recte dixi
dicitis et adiuvate me ne freneticer Versis autem eis ad decentes infusiones capitis per
totam noctem et diem sompnia quidem michi turbativa quedam contigerunt usque ad
clamandum et resiliendum secundum ea sedata sunt autem sinthomata omnia secundum deinceps diem Manifestum igitur quoniam sinthomatum generatio in causa quidem
una et eadem secundum speciem non autem ex eodem protopatiente  hiis qui
a cerebro et ventre secundum compassionemut dictum est patiuntur
Cum enim quis coacervatus fuerit in cerebro colericus humor simul cum febre ardenti simile quid patitur hiis qui ab igne assantur et secundum hoc lignyn idest fumum
siccum aliquem generare aptus est quemadmodum et in lucernis oleum qui fumus concidens in vasis que in oculis causa fit fantasmatum idest ymaginationum eis Considerastis enim in anathomiis idest incisionibus simul cum nervis ad oculum arterias et venas
concidentes ab arteriis que chorroydam idest retiformem miringam complicant Set et
hic sermo hic finiatur determinatus sufficienter Deinceps autem de aliis in oculis partibus dicturi unum quidem sermonem communem dicamus quod apparentes manifeste
nobis particulas corporis non custodientes naturalem consistentiam non propositum est
nunc dignoscere set in quibus inapparibilis sensui patiens est particula Quia in quibus
apparet manifeste aut scissum quid pupille aut parespasmenon idest secus attractum aut
preter naturam adauctum aut minoratum ipsa quidem que patitur particula nulla indiget
sapientia in dignotione que vero est dispositio que hoc facit istud medicinalis artis est
opera scire et scriptum est de hiis in Causis sinthomatum Itaque nil adhuc indigeo dicere
in hoc de patientibus particulis sensibilibus que in oculis quemadmodum neque
de patientibus que in eis Nam nomina quidem passionum in uno parvo libro
scripta sunt intitulationem habente Dignotio passionum que in oculis Cause vero sicut
dixi in Causis sinthomatum dicte sunt

Tempus igitur iam transire ad linguam Visus autem est nobis in ea quandoque
quidem motus quandoque vero sensus gustus nocitus et quandoque quidem cum eo
et sensus tactus Non sunt autem alii quidem tactus alii vero gustus nervi quemadmodum qui motus Nervi enim quia tertia coniugatione non solum tactibilium set et
gustabilium sunt dignoscitivi Sepius autem nocetur gustabilium sensus quam sensus
tactibilium et nimirum per eosdem existens nervos ut utique subtiliori indigens dignotione Nam pachymerestatum quidem idest grossissimum est aistheterion idest membrum sensus tactus quemadmodum visus leptomerestatum idest subtilissimum Secundum autem post visum in leptomereia idest subtilitate quidem quod
auditus in pachymereia vero idest grossitie post tactum quod gustus quemadmodum
in medio quatuor sensuum quod odoratus Motus autem lingue a septima est coniugatione nervorum qui a cerebro explantantur prope principium quod secundum spinalem medullam existens Igitur cum quidem utreque partes cerebri dextra et sinistra secundum hanc regionem passe fuerint apoplectica inferunt pericula Cum autem altera
sola in parapligiam desinit quandoque quidem lingue motum solum ledentem secundum dimidiam partem est autem quando et in particulas que inferius a capite alias
alias descendens quandoque vero et in omnem alteram partem corporis usque ad pedes
summos Lingua igitur multotiens visa est nocita predicto nocumento sola ex partibus
que secundum faciem neque tactus sensu neque gustativo in ea nocitis Et causa manifesta nobis est videntibus explantationes nervorum qui ex cerebro ad faciem quidem ab
anteriori parte eius fientes ad inferiores vero faciei partes omnes que secundum totum
animal ab altera parte posteriori ex qua parte est et coniugatio nervorum devenientium
ad musculos lingue a quibus motiones eius que secundum electionem fiunt Itaque
rursus decenter cum anterior cerebri patiatur particula sola motus quidem lingue innocuus servatur solus alie vero omnes que secundum faciem partes sensibiles et electivos motus perdunt secundum alteram videlicet partem aut dextram aut sinistram Si
igitur totum quandoque anterius cerebri patiatur compati quidem necessarium est et
ea que circa altissimum eius ventriculum noceri vero et excogitativas eorum energias
idest actus Et iacet insensibilis quidem qui ita patitur nil enim in respirationem
nocetur que quidem passio caros idest stupor vocatur quia que demum et in respirationem nocet ita fortiter ut cum multa violentia respiret quis similiter hiis qui stertunt
in sompnis profundis apoplexia nuncupatur Et igitur et succedit solutioni apoplexie
vocata parapligia valde multotiens in caris autem idest stuporibus cessantibus sanitas
sepe multotiens sequi assuevit Fit autem caros et in passionibus tymporaneorum
musculorum ut Ypocras ostendit et in acutis egritudinibus ut et hoc scripsit idem
Ypocras In medio vero quodammodo utrorumque est et cari et apoplexie epilensia
spasmos quidem inferenstotius corporis non tamen in parapligiam desinit Igitur
frigidus quidem et grossus vel omnino demum viscosus humor est causa harum trium
egritudinumSet et in caris quidem et epilensiis ventriculi quidem magis minus autem
corpus cerebri pati assuevit in apoplexiis quidem magis corpus Et secundum caros
anteriora magis in apoplexiis quidem et epilensiis utraque Secundum catalepseis
autem idest congelationem et catochas nominatas posteriora patiuntur magis
Quando autem perforato aliquo osse medius ventriculus contritus fuerit carus accipit
hominem sine spasmari et difficulter respirare quorum quidem unum hoc proprium est
apoplexie et alterum epilensie sicut caros et catalepseos proprium est ut permaneat respiratio secundum naturam servata Set carus quidem clausis fit palpebris catalepsis
autem apertis Sicut autem in perforationibus cum negligenter quis premens miningophylaki idest custoditorio miringa conterat ulterius decente stupor fit secundum eundem modum cum os cranei contritum vehementer compresserit ventriculum eius et
maxime medium carus contingit Sequitur autem et vehementes dolores
passio hec concidente in eis tono idest tenore qui secundum psychicum idest animalem spiritum Voco autem ita ut scitis eum qui secundum ventriculos cerebri primum organum existens anime in mittendo ad universas partes corporis sensum et
motum Igitur que quidem secundum cerebrum et familiaritate preiacentis sermonis et
quia secundum anteriorem sermonem indeterminatius dicta sunt determinare michi
nunc melius visum est Rursus autem ad eas que lingue redeo passiones has quidem
communes propter communionem que ad cerebrum et ad nervos has vero proprias eius
solius Igitur communione quidem eius que ad cerebrum quemadmodum in motu nocebatur propter septimam coniugationem ita in sensu impeditur propter tertiam coniugationem quam nominant mollem nervum anothomici implantatam ut scitis et scissam in tunicam circumassumentem linguam quemadmodum quidam eorum qui ad
septimam coniugationem scinduntur in musculos moventes eam Passiones
autem proprie solius lingue ab hiis qui meminerunt eorum que de propriis que sunt
secundum oculos nuper dixi non difficile invenientur Etenim et huius discrasie quidem
musculorum ut omiomerorum impediunt motibus quemadmodum et discrasie continentis extrorsum eam membrani impediunt utrisque sensibus tactivo et gustativo Et
hee ut organicarum passionum flegmones et skirri et ydemata et herisipilata et diapyeseis idest abscessus que omnia a presenti exterminata sunt opera videntibus nobis
et tangentibus dignota Preiacet enim quascunque neque visu neque tactu dignoscere possimus patientes particulas has perscrutari per quedam indicativa et universaliter dicenda sunt unde invenienda sunt

Secundum eandem igitur rationem in auditivo sensu quecunque quidem in hiis que
videntur cavitatibus aurium fiunt passiones logica non indigent cognitione Quecunque vero inpassibili apparente poro qui secundum aures nocito secundum auditivam
energiam idest actum simili modo cognoscemus Si quidem sola patitur proprium
nervum pati cogitamus cum aliis autem faciei particulis in cerebro dispositionem esse
que preter naturam vel ut omiomera vel ut organica particula patiente eo

Et autem in aliis locis omnibus que secundum faciem non solum
motus set et sensus vel perit omnifariam vel nocetur quandoque quidem ipsis que
nocentur energiis idiopatientibus particulis quandoque vero nervis qui ex cerebro feruntur ad eas vel et propter ipsum cerebrum patiens Determinabuntur autem a
se invicem omnia per coniugata eis sinthomata Nam cum quidem una aliqua particula
aut demum in sensu aut in motu aut in ambobus contigerit nocita ipsa sola
causam habet dispositionis aut demum in propriis particulis organice aut secundum
discrasiam patientibus aut in nervis qui ad eam feruntur a tertia coniugatione Quando
vero simul patiuntur plures particule scrutandum sive ex uno principio nervorum sive
ex pluribus habent sensum aut motum cum secundum naturam disponuntur Consideramus enim hec per anothomias idest incisiones tertia quidem coniugatione tymporaneis demum musculis et molaribus et labiis et foliis nasi sensum et motum prebente lingue vero sensum solum quemadmodum demum et hiis que in ore omnibus
secunda vero coniugatione oculorum musculos solos movente quemadmodum a
prima coniugatione visuantur Unde si in aliquo tempore membra quibus nervus a tertio pari mandatur omnia apparent nocita secundum alteram videlicet partem semper
enim oportet huius meminisse et si non dicatur a me protopatiam extimare oportet
nervi factam esse Secundum ambas autem partes nocumento contingente non nervi
passio propria set loci qui secundum cerebrum primum est unde explantantur nervi
Patienti vero cerebro secundum ambas partes dextram et sinistram in regione que secundum tertiam coniugationem compatiuntur que appropriant et propterea nervi qui
secundum secundam et primam coniugationem nocentur et nocumentum horum sequitur noceri et eas que secundum oculos particulas omnes Solo vero uno musculo
vel nervo patiente qualitercunque sive secundum idiopatiam sive secundum compassionem ad oppositum musculum respasmatur particula si quidem musculus qui dextrum
labium movet dissolutus fuerit ad sinistram regionem abacto eo quod secundum hanc
partem labio quando vero qui sinistram ad dextram Similiter et in genis totis et extremis nasi et gnathorum idest maxillarum alterutra quas didicistis motas a musculo
cultro lacertorum vocato
ad contrariaque dissoluta contingit parespari idest attrahi partem non in
hac a tertia coniugatione nervis venientibus set ex spondiliis qui secundum collum ad
totum paulominus preter quam secundum parvam eius partem quandam nervis venientibus qui a quinta coniugatione implantantur ubi latitudo altissimam habet regionem

Transire autem iam tempus ad passiones spinalis medulle Passiones spinalis medulle compendiosam quidem habent eam que in presenti doctrinam non compendiosam autem eam que in operis cognitionem earum Nisi enim meminerit quis uniuscuiusque coniugationis nervorum qui ab ea nascuntur ad quam vadunt partem corporis impossibile ei cognoscere secundum quod compatitur spondilium spina qui
autem reminiscitur demum facilis patientis loci cognitio Set et secundum dignotionem
aliarum omnium particularum rememoratio erit nervorum qui a spinali medulla nascuntur Puta confestim in primis spondiliis patientibus raro quidem set fit synanche
idest angena quandoque pueris magis quam perfectis de qua Ypocras ita conscripsit
in secundo Epidimiarum fuerunt enim chinancicorum passiones tales colli spondilii
intus reptabant quibusdam quidem amplius quibusdam autem minus et extrorsum
manifestum erat cavitatem habens collum et dolebat hic tactum erat autem et inferius
cuidam eo quod dens vocatur que non similiter acuta est est autem quibus et valde
rotundum maiori rotunditate nisi cum dente vocato farinx idest caput ysofagi non
flegminans iniacens autem Que sub gnatus idest sub genis tumida non flegminantibus similia nec bubones alicui inflati fuerunt set natura magis et linguam non facile
vertentes set maior eis videbatur esse et propetestere idest preeminentior Et que sub
lingua vene apparentes Transglutire vero non poterant nisi valde difficulter set ad nares
effugiebat si valde vim inferebant et per nasum loquebantur Spiritus autem eis non
valde sublimis est autem quibus et vene que in tymporibus et in capite et in gula elevate
Brevi autem aliquo horum recitatissimis tympora calida et si secundum alia non febriant non tamen suffocati plurimi nisi transglutire desideraverint vel ptyellum vel aliquid aliud Neque oculi insidentes Igitur quibus quidem erat in rectum tumor non alio
repens hii tales paraplectici non fiebant Et perientem si quem videro rememorabor
Quos autem vidi nunc evaserunt Erant autem hec quidem citissime facile sanabilia
plurima vero et ad xl dies ibant horum autem plurimi infebricitantes erant Multi
autem et valde multum tempus habebant aliquam particulam tumoris et transglutitio
et vox significabat Et uva quorundam extensionem quandam prebebat perniciosam
nullum putantibus malum habere Qui vero ad alteram reptanciam habebant hii undecunque inclinati fuerant spondilii hac dissolvebantur hec autem ad alteram trahebantur Erant autem hec in facie apparentia maxime et ore et dyafragmate quod secundum
uvam Quocirca et gene inferiores alterabantur secundum rationem Parapligie vero non
per totum corpus fiebant quemadmodum que ex aliis set usque ad manum que a chinanchico Hii et digesta expuentes parum et vix erant Quibus autem ad rectum expuebant quibus autem et cum febre hii multum magis et disnoi et loquentes salive effusiones et vene hiis magis elevate et pedes omnium frigidissimi horum autem maxime Et
recti stare hii impossibiliores et si quidam non mox mortui sunt quos autem ego vidi
omnes moriebantur Hanc totam seriem commentatus sum secundum unamquamque
dictionem in secundo meorum monumentorum quem feci in secundo libro Epidimiarum Propterea vero nunc totam eam scripsi quia multis Ypocras ostendit factam
fuisse eam chinancham que raro nobis visa est sine habendo propriam passionem laringam idest faucem Et quidem et quoniam secundum primos fit spondiles quorum secundus habet dentiformen vocatam explantationem a qua totus spondilis a quibusdam
dens nuncupatur Set nunc demum inferius et istos spondiles ait factam esse chinancam non similiter acutam existentem chinanche que secundum secundum fit Manifestum enim quoniam altiores spine partes principaliores humilioribus sunt Si denique
multum inferius primis duobus spondiliis facta fuerit talis dispositio adhuc et magis
minus sequetur nocumentum Didicimus enim nos ex anothomia nervos dyafragmatis
post quartum et quintum spondilium explantari didicimus autem et in opera que Causarum respirationis inviolentam respirationem a dyafragmate solo fieri advenire vero
ei energiam idest actum mesopleuriorum musculorum cum maiori inspiratione indiguerimus quemadmodum demum et energiam idest actum superiorum cum maxima Non tamen propter magnam vel maximam respirationem solam agere nos hiis
musculis set et propter alias causas de quibus amplius in libris De disnia dictum est 
Nunc autem quantum ad cognitiones patientium locorum necessarium scire a scripta
serie suscipere sufficiet illius prius reminiscentes quod tractavimus in libro peri arthron idest de articulis commentantes seriem ubi ait spondiles autem qui secundum
dorsum torquentur in acutis egritudinibus ad kyphon idest exterius trahuntur 
Vult non solum interiorem transactionem spondiliorum que nominatur lordosis idest struma set et eam que ad quod posterius tensiones que ad exteriorem
regionem sequi tractis nervosis corporibus a tumoribus preter naturam qui hic consistunt Igitur cum quidem secundum unum spondilium attractio facta fuerit lordari
idest interius inclinari contingit secundum illam partem dorsum similiter autem et si
deinceps se invicem in duobus vel tribus spondiliis Cum igitur in medio attractorum
spondilium unus vel plures impassibiles permanserint cyrtousthai idest gibbari contingit hos Cum denique secundum alteram partem vel dextram vel sinistram attractio
facta fuerit ad illam contingit obliquari dorsum Utrorumque igitur meminit secundum prescriptam seriem Ypocras in dicendo quidemhiis igitur quidem erat in rectum tumiditas lordoseos interioris in dicendo vero qui vero in heterorropa idest
alterum repentia habent obliquationis Subtiliter autem et valde utiliter nobis lecturis
eas scripsit in lordosi quidem nullum fieri paraliticum quod est particula aliqua solutum In obliquatione vero factos esse inquiens usque ad manum quod est non inferius
secundum costam vel lumbum vel crura Primum igitur nos oportet hic cognoscere
quod alia quidem sinthomata secuntur spinali medulla patiente propriam quandam
passionem aut secundum discrasias solum vel cum humore aliquo fluente ut in herisipilationibus et flegmonibus et putrefactionibus alia vero contrita a transitione
unius vel plurium spondiliorum Nam ubi quidem ipsa spina patitur propriam quandam passionem aut secundum sinistram aut dextram partem sine transpositione spondiliorum secundum alteram quidem eius partem solam facta passione universe que inferius partes corporis secundum rectum nocumenti in sensum et motum nocentur 
Ubi vero tota patitur omnia similiter et dextra et sinistra que inferius nocita parte dissolvuntur Moto autem spondilio ad cifon idest posterius vel lordon idest interius
licet quidem nequaquarn noceri nullam inferiorum particularum in sensu vel motu
licet autem et noceri secundum determinationem que in libro peri arthron idest de articulis dicta est ab eo Nam cum quidem ut ipse nominavit angularis eversio facta fuerit
spine hee autern est non paulatim curvato set repente simul secundum unam aliquam
particularum velud fracturam quandam suscipiente necesse noceri inferiores particulas omnes paulatirn vero eversione facta circulariter nil dignum ratione patiuntur que
inferius moto spondilio Eversio vero que ad latus nocet omnes particularum ad quas
deveniunt nervi qui per transposita spondilia explantantur Et magis quidem ?t hoc secundum collum minus vero secundum thoracem multum autem minus secundum lumbum Nam in collo quidem alteruter spondiliorum cohordinatorum sibi invicem pariter
confert poro per quem nervus explantatur Secundum autem eos qui thoracis plus
quidem qui altior minus autem qui humilior ln lumbo autem totus nervus excidit ex
altiori spondilio Quare hic quidem reptacio spondiliorum que ad latera secum abigens spinalem medullam ipsam et nervum incontritam operatur ecptosin idest excisionem eius que secundum naturam Secundum collum vero nervi explantati ex regione
media inter duas spondiles secundum obliquationes conteruntur quidem in illis panibus in quibus eversionem habuit dorsum tenduntur autem secundum alterum Igitur
quidem tensiones cum supervenit flegmon magnus spasmus sequitur constrictiones
vero paralisis particularum ad quas contritus devenit nervus Decenter igitur in chinanchis ex istoria enumeratis secundum prescriptam seriem usque ad manus parapligie
conciderunt ceu ex fine colli manibus suscipientibus nervos post collum enim thorax
est non ad manus set ad mesopleuria nervis a spondiliis que secundum ipsum explantatis preter breves quosdam ex primis lgitur alie quidem que secundum faciem
particule omnifariarn innocue permanent neque in sensum neque in motum impedite
in dictis nunc spondiliorum transpositionibus Gnati vero idest gene sole sine genios
idest maxilla ut utique a lacertis cultro vocatis mote nocentur Manifestum autem et
musculorum quicunque principium nervorum qui ad eos distribuuntur habent a spina
que secundum collum nocentur et ipsi secundum passiones spine et nervorum qui ab
ipsa plantantur Quot vero sunt et qui musculi hii didicistis secundum anothomiam
idest incisionern nervorum qui a spina quemadmodum demum et alia quecunque
oportet cognoscere nos sequentia sinthomata spondiles qui secundum dorsum incisionibus et lordosibus et obliquationibus in secundo monumento eorum que in libro peri
arthron idest de articulis scripta sunt omnia et certissime habetis cum propriis demonstrationibus quorum ego nunc capitula vos reminisco quorum quidem quedam iam
tractavi quecunque vero nondum dicta sunt dicam adhuc ut nichil hic deficiat sermoni
Oportet autem nos scire spondiles et moveri quandoque a propria positione aut demum
ex cataptoseos idest ruina vel percussione vel aliquo tumore preter naturam superspasmante idest attrahente symphye idest unita spondiliis ipsis et spine nervosa corpora Duplicia vero sunt genere hec alia quidem particularum que secundum naturam
alia vero eorum que preter naturam tumores quidam quos Ypocras uno circumassumens nomine vocavit indigesta fimata Manifestum igitur quoniam in prescripta consistentia quam in secundo libro Epidimiarum scripsit musculi qui superiacent spondiliis
colli patiebantur fortassis autem et phymatodes aliquis tumor factus est alicubi propter
quem et spuere ait eos matura digestis videlicet fimatibus Propter quid igitur eos nominavit et chinanchicos aut quoniam disnia quedam eis erat sine patiendo quid
eorum que secundum thoracem et pulmonem Ita enim differt chinancicus concursus
a peripleumonico et pleuretico et cum hoc demum adhuc in sentiendo coartationem
secundum laringam Apparet autem et in Pronostico libro chinanchas nominare omnes
que secundum hunc locum fiunt passiones difficultatem respirationis operantes Ait
autem ita inanche vero pessime quidem sunt et citissime interficiunt quecunque
neque in faringe manifestum quid faciunt neque in aucheni idest collo dolorem prebent et orthomiam Hee enim et eadem die suffocant et secunda et tertia et quarta
Quecunque vero secundum aliam quidem similiter dolorem prebent et elevantur et rubores in faringe faciunt hee perniciose quidem valde croniciores et prolixiores autem
parum hiis que antea Quibus autem corrubuerit farinx et auchen idest collum
hee croniciores et maxime ex hiis evadunt si auchen idest collum et pectus rubores
habeant et non recurrerit herisipila intus Ex hiis quidem utique quis coniciet secundum unam nuncupationem omnes secundum hunc locum passiones respirationem
qualitercunque nocentes chinanchas nominare eum nondum medicis assuetis hoc
quidem quidchinancham per c hoc autem sinancham per s multum autem magis
neque parasinancham  Nominum enim studium cum rerum negligentia incepit et
propterea quatuor quidem nomina fecerunt ostendi vero ab eis dicentes passiones 
quatuor et scribentes eorum cognitiones reliquerunt hanc a me preparatam simul
cum serie que secundum secundum librum Epidemiarum que igitur sunt quatuor
passiones? Una quidem et prima earum cum farinx flegminatur faringam vero nomino regionem oris que intus in qua est stomachi et laringis finis alia vero secunda
cum neque aliud quid eorum que secundum os neque farinx set neque eorum que extrorsum quid est apparens flegminans sensus vero suffocationis fuerit laboranti secundum laringam tertia vero in hiis cum regio faringe que extra flegminat et quarta cum
regio laringis que extra similiter disposita fuerit regioni que intus Set in hiis demum
et alia secundum auchena idest collum fit quedam passio quam dereliquerunt in anteriorem regionem transpositis spondiliis quandoque quidem ipsis solis qui communicant eis musculis in tumorem quendam elevatis preter naturam vel aliquo phymate consistente quandoque et stomacho connocito eis Est autem quando et musculis qui copulant eum laringa et cum hiis demum adhuc propriis ipsius laringis musculis a quibus aperitur Hee igitur passiones omnes difficultatem quandam operantur secundum respirationem non tamen periculum suffocandi Difficulter autem transglutiunt
et nimirum et dolent cum magis ascendit potus eis ad nares Quandoque vero flegmone ipso superveniente et que circa faringam et linguam eis coevelluntur sicut ipse
scripsit Set non indiget preiacens sermo talium compassionum enarratione aliarum
igitur energiarum idest actuum perditio fit lingua patiente

Ubi autem nocumentum unius energie idest actus est patientia vero loca plurima
varietatem aliorum sinthomatum determinantibus nobis ea invenire preiacet nunc Nam
sine patiendo quidem respirativorum organorum quodcunque sive secundum protopatiam sive secundum compassionem impossibile est noceri respirationem Quia vero
ipsa respirativa plura contingit esse cum eis autem alius numerus non paucus est
particularum quibus compati apta nata sunt decenter determinationes multe facte
sunt quibus utens utique quis inveniat idiopatientia cotidie et compatientia ipsa loca
Confestim igitur ex ipsa sola respirationis specie licet coniecturari quid de patiente loco
et de dispositione eius Appareat enim qui laborat totum thoracem movens secundum
respirationem ut anterius quidem usque ad claves ascendat eius motus alterutrinque
vero usque ad epomidas idest superhumerales retro vero usque ad omoplatas idest
spatulas Ex hac respiratione indicatio fit trium dispositionum unius quidem caloris
flammei secundum pulmonem et cor alterius vero coartationis secundum aliquod respirativorum organorum in quibus tertie imbecillitatis moventis virtutis musculos thoracis Superscrutari quapropter oportet considerantem aliquam talem respirationem
primum quidem pulsus indicabunt enim hii multitudinem caloris ut in prognosi idest
in pronosticatione que de eis scriptum est Secundum vero respirationem si multa et
repentina simul et cum exsufflatione fiat Et tertium cum hiis tangere thoracem secundum pectus Ardentem enim inveniens quis eum ita utique habebit omnes cognitiones
multitudinis caloris ex superhabundanti advenientibus eis rubore faciei et oculorum
et capite ardente et siti forti et lingua sicca et aspera et ipso qui laborat ardere dicente
Si vero signis inflammationis moderatis existentibus thorax amplius diastelletur idest
dilatetur coartatio quedam est in respirativis organis itaque aut quid secundum laringam quidem patitur aut multitudine humorum pulmo vel thorax impletus est aut fima
idest pustula nascitur secundum eos ex quo genere est et vocatum apostema Igitur
que quidem secundum laringam tractavimus quecunque secundum compassionem et
protopatiam patitur Que vero secundum pulmonem et thoracem postea subtilius determinabuntur Preiacet enim in presenti passiones tractare spinalis medulle et alias quascunque et secundum atoniam vocatam idest imbecillitatem quandoque quidem
propter cerebrum ut utique ab illo virtutes utrasque habente ea et sensibilem et motivam quandoque autem et secundum spinam ipsam solam protopatientem propter aliquam discrasiam propriam aut secundum totam eam aut secundum differentes particulas factam cuius neque in intelligentiam multi medicorum deveniunt et nimirum
considerantes multotiens in egritudinibus dissolutos quosdam ita existentes ut vix moveant digitos manus set tamen respirantes universis thoracis partibus nequaquam
neque ardente calore cogente eos ad magnam respirationem convenire Contingit
autem eis hoc propter talem causam Inviolentam exspirationem faciunt solum frenes
idest diafragmata secundum illa tempora in quibus quiescit animal robuste Cum
autem inrobuste facte fuerint ipse sole quidem utilitatem respirationis complere non
possunt auxiliantur autem eis mesopleurii musculi tunc et cum adhuc ampliori exspiratione indigeat animal ita iam et altiores quorum qui maximi omoplatas idest humeros cum se ipsis commovent manifeste Cum igitur videris hominem universis
quidem partibus thoracis operantem non tamen spisse spirantem superscrutare tunc
pilicoteta idest magnitudinem dyastole idest dilatationis thoracis et pterygia nasi
idest extremitates nasi que folia appellantur etenim has cum invenies sistolentem idest
contrahentem et dyastolen idest dilatationem thoracis parvam operantem non
sicut qui propter multitudinem caloris in febribus causonidibus idest ardentibus robusta virtute quamplurimum enim hii thoracem dyastellunt idest dilatant totum set
neque ut qui propter coartationem quandam respirativorum ut in chinanchis et disniis que ex multo et repentino catarro aut et propter utrasque quemadmodum in
peripleumonicis hii enim sunt qui maximum et spississimum respirant Sicut autem
propter infirmitatem virtutis omnes partes thoracis coguntur dilatare ita et propter particularem atoniam unius ex hiis partis Gymnasta denique Secundus ut utique ea que
patiebatur assequi potens sentire manifeste dicebat atoniam idest imbecillitatem que
secundum dyafragma propter quam cogebatur et mesopleurios musculos semper movere et quandoque et altos Et quandoque et circumponens cingulum regionibus que
secundum ypocondria contentus erat sola respiratione que per dyafragma hoc tamen
eo quiescente eveniebat Sive autem lacertorum dyafragmatis sive nervorum qui veniunt
ad ipsum sive utrorumque erat atonia idest imbeccillitas difficile michi apparebat
determinare Eandem autem respirationem consideravi quendam et alium habentem
calcitratum quidem ab equo quandoque secundum ypocondrium fortiter ut mori periclitaretur flegminante ei dyafragmate Ut autem ex periculo hoc evasit permanente semper atonia ei Alii vero ex peripleumonia forti reducto difficile sensibile ex partibus que
retro et intus brachium factum est et cubiti similiter plurimum usque ad digitos summos parum autem adhuc et ad motum nociti sunt Quia huic nervos qui secundum primum et secundum mesopleurium noceri contingit Fertur autem eorum primus quidem
dignus ratione existens magnitudine per profundum mixtus autem a nervo qui ante
eum scissus autem in particulas multas quas in incisionibus consideravimus et quasdam earum usque ad digitos summos per interiorem regionem cubiti devenientes
Secundus autem nervus subtilis existens nulli mixtus alii per ascellam sub cute ad brachium fertur divisus ad cutem regionis eius que intus et posterius Cito autem hic
homo curatus est farmaco posito in explantatione nervorum secundum primum et secundum mesopleurium quemadmodum alii quidam simul ambobus cruribus paulatim
dissoluti per farmaca que secundum lumbum superposita sunt in illa regione secundum
quam nervi crurum explantantur a spinali medulla nullum nobis superinponentibus
ipsis que dissoluta sunt cruribus farmacum Neque enim eorum propria erat passio set
spinalis medulle Alii vero magna ecpieseos idest suppuratione facta in loco qui secundum alteram pigarum idest purrarum et in primis partibus cruris quod secundum
eum denudati sunt quidem in cyrurgia nervi cruris illius curato vero loco difficile mobile erat totum colum idest crus In quo coniecturans facti flegmonis derelictum esse
quid scirodes idest durum in aliquo nervorum ut ad talem dispositionem preparans
in patiente solo loco superponens apta farmaca finaliter hominem sanavi Quemadmodum autem in partibus que secundum faciem dictum est ita et in aliis omnibus cum
deponitur una energia idest actus factivum eius musculum solum vel nervum eius
pati extimandum Si vero plures energie noceantur si vero secundum unum locum contingit quidem et communem quendam musculorum illorum nervum esse qui patitur et
musculos ipsos omnes ex quadam communi causa nocitos esse Pisces denique quis in flumine venans infrigidatis hiis que circa anum et vesicam ut sine electione flueret eius stercus et urina curatus est cito a calefacientibus farmacis et superimpositis patientibus musculis Alius autem sine manifesta causa eisdem circumincidens
sinthomatibus in multo tempore per multa auxilia vix sanatus est nervis qui secundum
sacrum idest culare os ei patientibus Quod igitur mox dixi in principio hoc et nunc
dicens ad aliud quid transibo Cognoscens quis ex anothomia uniuscuiusque eorum qui
a spinali medulla nervorum ad quam devenit particulam certissime dignoscet patientia
loca Vos vero experientiam eorum in operis artis accepistis multotiens videntes utilitatem manifestam fientem laborantibus ex tali dignotione Non solum enim crura et
manus inaniter et vacue multi medicorum conterunt farmacis calefacientibus per totam
diem et noctem negligentes locum secundum quem spina vel aliquis eorum qui ab ipsa
nervorum nocetur set et caput cuiusdam non ante multum ulceraverunt inponendo farmaca valde calefacientia extimantes per ea restaurare sensum eius fortiter nocitum
Quem et ipsum nos curavimus patientem locum invenientes et ex aliis sinthomatibus
et ex procatarticis idest antecedentibus causis unamquamque interrogantes quarum
una erat et hec quam multam pluviam dicebat cum vento vehementissimo factam iter
faciente quandoque eo infundisse tunicam secundum collum ut sentiret manifeste infrigidationem in eo factam fortem Sciens igitur quis ex primis spine spondiliis ad caput
relatos nervos quatuor per quos sensum habet cutis que circa id facile cognosceret patientem locum quo curato cutis capitis simul curata erit nil ea secundum protopatiam
patiente Set neque hos nervos cognoscentes neque eos qui secundum unamquamque
particulam totius cutis medici possibili eis existente minime particule que secundum
principium nervorum ferre auxilium ea que nichil patiuntur molestant Ego vero vobis
ostendi multotiens quedam quidem ex ipsa spina velut radicem habentia quedam
autem velut ex ramis magnis abscisa nascentibus ex spina et rursus ipsa hec scissa et
distributa quedam quidem ad multam valde partem cutis quedam autem ad minimam
Unde ego admiror anothomicos viros ignorantes ea et querentes in paralisibus causam
propter quam non semper motus et sensus dissolutarum particularum deperit set quandoque quidem sensus quandoque motus quandoque et motus et sensus
Extimant enim reliquias nervorum qui musculis distribuuntur excidere in cutem et
propterea cum patiatur nervus qui subscisus est in musculis in magnis quidem eius dispositionibus utraque noceri sensum simul et motum in minoribus autem servari quidem sensum ut non utique forti indigentem virtute perire vero motum non potentem
fieri sine robore virtutis Unus enim musculus quandoque movens totum crus vel et
manum propterea robore indigens cum passus fuerit non ultra agere potens inmobilem
quidem operatur colum idest extremitatem sensibilis autem virtus dignoscitiva passionum que secundum particulam existens innocua ei permanet non indigens magna
fortitudine Pati enim nil minus set et magis existit imbecillibus et dignotio passionis
sufficienter fit et per infirmam virtutem Igitur in tali quidem paralisi sermo eorum suasibilis est in qua vero sensus quidem periit motus autem servatur quidam quidem ita
vanos dixerunt sermones ut melius esset tacere eos Quidam tamen aporiam idest indissolubilitatem questionis sentientes non pigritati sunt dicere nusquam unquam visam
esse talem paraliseos speciem in qua sensu perdito motus servatur Nam desistentibus
quidem ab operis artis allegantibus autem se ipsos prostatas idest presides hereseos nil inaudax est set omnia parate mentiuntur et scribunt quedam quidem ut multotiens videntes quorum neque sompnium viderunt umquam multa vero nunquam vidisse aiunt eorum que continue ab eis videntur

Iam quidem quodammodo concessum est a medicis a stomacho quidem et ventre
vomi sanguinem cum tussi vero ex respirativis reduci particulis Ex hiis autem que secundum faringam idest caput ysofagi et gargareona idest uva exscreatibus sicut
ex ore simpliciter expui Consideravimus autem multotiens cum repente simul sanguis ex capite deferatur et maxime in interioribus gargareonis idest uve ut ad faringam
idest caput ysofagi cum tussi eum expui Incidens enim in laringe tussim movet Attendere igitur huic oportet maxime ne quando putemus ab expirativis organis referri
sanguinem quemadmodum iam quosdam cognovi medicos extimantes mendaciter ex quibus decepti sunt ipsi putantes non recte enunciare multos optimorum
medicorum difficillimam esse talem emorrogiam ut utique pulmone fortiter patiente
Neque enim parvi cuiusdam vasis scissionem decens fieri secundum eum Contingit
autem et secundum caraxationem  fieri multotiens sanguinis relationes repentinas
simul cum tussi Cum igitur in anterioribus temporibus per intervalla paucum cotidie
cum tussi expuens quis sanguinem appareat postea vero ei neque ex casu ex alto contingente neque in agonibus vel palestris vehementi casu set neque superincidente thoraci
aliquo gravi simul cum tussi multam emorrosagiam factam fieri contingerit reliquum
utique erit per corrosionem dignam ratione factam retussiri ampliorem sanguinem
Multi vero qui ita patiuntur particulas quasdam pulmonis simul cum sanguine coattulerunt Et propterea convenit assequi studiose si spumosius aliquis coexsputans est
Etenim et hec certissima est cognitio reductionis que ex pulmone quemadmodum cum
aut bronchii idest anulorum pulmonis aliqua pars aut tunice arterie vel vene vel carnis ipsius pulmonis feratur Horum autem nichil superapparet hiis qui ex thorace retussiunt sanguinem quemadmodum neque dolor aliquis hiis qui ex pulmone ceu utique
minimos duos nervos a sexta coniugatione eorum quia cerebro accipiente membrano
quod quidem extrorsum eum continet distributos profundo vero non superextensos visceris Thoraci vero ut scitis multi quidem ex interioribus partibus sunt nervi multi
vero extrorsum ex quibus sentit citissime dolorosas dispositiones Set et quia musculosus quidem est thorax et ossuosus pulmo vero inconteribilis et mollis superintenditur quidem dolor thoracis remittitur vero qui pulmonis Cum igitur dolens quis unamquamque partem thoracis retussiat neque multum neque rubeum set iam denigratum
et trombatum sanguinem huic protopatitur quidem thorax expuitur autem per pulmonem ita sanguis quemadmodum et pyon idest pus in empicis in quibus in medio thoracis et pulmonis sensibiliter continetur Ita vero et coloratum qualitercunque ptielum
idest sputum in pleuresibus superapparet et secundum monumentum quintum quod post hoc dicemus qualiter in omnibus hiis exspuitur Nunc autem
de superinnatis ulcerationibus reiectionem fieri sanguinis consequens dicere Nam in
pulmone quidem et magis fit et quibusdam quidem incurabilia omnifariam visa sunt
quibusdam autem difficile curabilia Secundum vero thoracem et conglutinantur plurima scissorum vasorum in quibus exspuerunt sanguinem et si permanserit usque amplius ulceratio set non aliquo demum finaliter insanabilis fit Chronisanta vero idest
tardantia in pulmone et si curata fuerint quandoque derelinquunt aliquas reliquias in
eo thilodeas idest callosas et suringodeas que tempore procedente excoriantur facile
in brevibus occasionibus tunc autem refertur cum hiis que exspuuntur hinc quandoque
et vocata a medicis efelcis idest superulceratio et aliqua sanguinis brevis gutta Sunt
autem et communia hec ulcerum factorum in alio loco set que quidem ex stomacho
et ventre vomuntur que vero ex renibus et vesica minguntur que vero ex intestinis
egeruntur hiis vero que ex spirativis organis impossibile est sine tussi exspui Si vero
quis exscreaverit et subsanaverit sanguinem quandoque amplioribus deinceps diebus
neque capitis dolore vel gravedine aut coexistente aut precedente neque percussione
ibidem facta superscrutari oportet hiis nasi porum diligenter totum et illum oris locum
ubi comperforatur ad nasum Fit enim quandoque tale sinthoma sanguisuga in
regione hac adherente que augetur et secundum unamquamque diem ut si secundum
primos dies latuerit propter parvitatem post tres autem vel quatuor aperte videatur
Secundum eandem demum rationem ex ventre vomitur sanguis quandoque simul cum
sanguisuga transglutita Est autem demum utique hic talis sanguis subtilis et ychorodis
idest liquidus sive ex ventre sive ex naso sive ex ore appareat relatus ut aliquis considerans ipsum et adhuc habitum hominis perscrutans et interrogans de antecedentibus
ex omnibus eis coniciat rei veritatem Sano denique inculpabiliter homine talem
sanguinem evomente rogavi enunciare michi dietam qua dietabatur anterioribus
diebus Cum aliis igitur que enarravit et hoc dixit quod ex quodam fonte non puram
aquam habente bibit aquam sitiens noctu famulo ei adducente Ut autem audivi hoc
interrogavi eum si sanguisuge unquam vise sunt in aqua que secundum fontem illum
Et dicente eo visas esse dando aptum
farmacum vomi sanguisugam feci Alio vero exsubsanante et spuente sanguinem
talem audiens in narratione moratum esse hominem in stagno aliquo secundum agrum
hora estatis cum quibusdam aliis ludentem ginasticos ludos quibus assueverunt
iuvenes ludere in aqua et cognoscens in illa aqua sanguisugas fieri educens ad clarum
eum qui patiebatur et vertens porum nasi in rectum solarium radiorum consideravi
secundum illum locum in quo comperforatus est ad regionem que in ore nasus caudam
sanguisuge occultate in poro Melius igitur visum est michi et hoc vobis historice
enarrare

Nam quoniam quidem in talibus sermonibus intelligendum est nocumentum et si
non omnifariam periit omnis opera membri que secundum naturam multotiens dictum
est a me malum autem nullum rememorari et nunc Quoniam autem non idem est vox
et dyalectos idest loquela set vox quidem vocalium organorum opera dyalectos vero
idest locutio dyalecticorum idest locutivorum quorum principalissimum quidem est lingua confert autem non parum nasus et labia et dentes scientes vos recolo
Quemadmodum et de vocalibus organis que quidem larinx sunt et qui movent eum
musculi et quicunque hiis nervi virtutem que ex cerebro afferunt Igitur si quidem qui
claudunt vel aperiunt laringam musculi immobiles facti fuerint affonia idest invocalitas omnimoda comprehendet eum qui ita patitur quemadmodum demum et si difficile mobiles qualitercumque vel quendam palmodea idest saltuosum vel tremulentum motum acceperint secundum passionis speciem vox nocebitur Similiter autem et
si spasmose vel concussive moventur Et nimirum et si imbeccillima fuerit quandoque
virtus eorum aut propter propriam quandam passionem aut propter aliquem nervorum
moventium eos obtusam et parvam operabitur vocem Si vero alius quis moventium laringam musculorum quancumque passionem patiatur nocebitur quidem quodam
modo vox nocumento parvo neque autem affonus idest invocalis qui ita patitur erit
omnifariam neque pusillus vocis sufficienter Quemadmodum autem principalissimi
musculi eorum qui laringam movent sunt hii qui aperiunt eum et claudunt ita et vocativorum nervorum qui palindromuntes idest reversivi partes quidem existentes et ipsi 
sexte coniugationis nervorum qui ex cerebro nascuntur sicut et alii qui in eis plantantur
differentes autem ab eis in tantum ut non secundum collum abscindantur a nervis qui
ex sexta coniugatione set cum in regione thoracis deveniunt Igitur ipsam quidem sextam coniugationem totam nullus ita aphyes idest ineptus est cyrurgicus ut invitus incidat palindromuntes vero nervos quandoque evellunt ex ignorantia Est autem et
quando inciditur cum tracea arteria vel alter eorum vel uterque secundum magnas perforationes eius Set et infrigidati in cyrurgiis impediunt vocem donec calefacti naturalem eucrasiam resumpserint Noceri vero adhuc contingit vocem in acuitate et magnitudine non inapparabiliter et cum musculi faringis nequiverint extendere eam Et nimirum et in humiditate multa fiens communis tunica faringis et laringis fortiter nocet
vocem Quoniam autem et catarrus secundum eandem rationem branchodeam vocem
operatur ab omnibus cognitum est Quemadmodum et multum clamare et enim
et hoc flegmoni quandam similem operatur passionem secundum predictam tunicam
et musculos laringis Manifestum autem est quoniam et musculis qui intus in laringe
flegminantibus chinancia passio fit vocem simul et respirationem nocens et universaliter omnes preter naturam tumores et secundum vias spiritus facti et conterentes extrorsum eas Ita denique et stomachus flegminans deinde conterens tunicam trachee arterie qua copulantur ceformes fines chondrorum idest cartillaginum que secundum
eam et respirationem et vocem nocent Et spondiliorum que secundum colum anterius transpositio de quibus antea dictum est Hee quidem omnes passiones fiunt voci
propriis eius organis proprium quoddam nocumentum habentibus sive secundum prothopatiam sive secundum compassionem nil enim differt ad presentem sermonem Alia
vero patitur in eo quod privatur propria materia Monstratum autem est in hiis que
de voce propria energie idest actus huius materia generaliter quidem dicendum exspiratio secundum speciem vero et secundum propriam differentiam exsufflatio que est
repentina simul spiritus extra allatio secundum energiam idest actum qui mesopleurorum musculorum fiens Ita vero et magne thoracis forationes vel universaliter paraliseis
alterius partis eius primum quidem hemipnoun idest semispirium secundum accidens vero et semivocale operantur animal Secundum quencunque vero in apoplexiis et
caris et epilensiis et cathocis vox nocetur hec communiratione fiunt energiarum idest
actuum qui secundum impetum aut spine primis partibus patientibus aut et cum eis
cerebro Copulatis vero sibi invicem hiis quinque energiis exspiratione exsufflatione
insonabili sonabili exsufflatione voce dyalecto idest loquela prime quidem dicte
connocentur omnes ultime vero aliarum nulla Secunde vero tres que post ipsam tertie
vero ultime due quarte vero ultima una sola Nam si quidem nullatenus respirat animal
aut secundum ambas partes thoracis aut secundum alteram solam Si quidem secundum ambas suffocabitur cito Si vero secundum aliam hemipnoun et semivocale
erit cum perdendo dimidiam partem duarum energiarum idest actuum qui deinceps
eius quorum alteram quidem insonabilem exsufflationem nominare assuevi alteram
vero sonabilem Si vero exspiratio quidem servetur corrumpatur autem exsufflatio relique tres energie corrumpuntur sonabilis exsufflatio et vox et dialectos idest loquela  Scientibus igitur nobis musculos qui conditores predictarum energiarum
erit sillogizari qui quidem ex eis patiuntur propriam passionem quorum autem opera
nocita est secundum accidens Si vero quid eorum que in anothomiis visa sunt obliti
estis monumenta que de causis respirationis et que de voce vos rememorabunt Dictum
est autem de eis in secundo de anothomia idest incisione que in vivis Nam exspirationem omnes qui contrahunt thoracem musculi exsufflationem vero existentem exspirationem vehementem mesopleurii maxime Exsufflationem vero psofodeam
idest sonoram musculi qui faringis idest faucis  operantur Lingua vero articulans vocem ad loquendum utilis existit conferentibus autem in hoc et dentibus et labiis
adhuc autem et perforationibus que secundum nasum et palato et gargareone idest
uva cum hiis autem et moderato vinculo lingue ipsius Igitur trauli quidem et pselli
et qui aliquo tali in loquendo fallunt locutivorum organorum quid habent nocitum
vel secundum naturalem plasmationem vel postea Quemadmodum qui porum nasi a
polippo habent vel aliter fractatum idest oppilatum vel aliquem anteriorum dentium
perdiderunt vel labio truncati sunt Ischnofoni vero idest tenui voce vocati qualiter
fiunt et alie quecunque vocis sunt species et passiones ut branchodee et clangodee et subtilis et aspere et nigre in monumentis de voce sufficienter dictum est

Dictum quidem est iam et antea sufficienter de disnia cum passionesspine transibam rememorans autem et nunc earum quantum reliquum adhuc contemplationis
huius est addiciam Universaliter quidem vos rogo omnium quos considerastis secundum anothomias musculorum moventium thoracem promptam habere memoriam
simul cum nervis qui in eos deveniunt Intrantes autem ad dyspnounta idest difficulter
inspirantem primum quidem considerate utrum omnes movet thoracis musculos vel
eos qui secundum mesopleuria solos sine altis vel et frenes idest dyafragma simul
cum mesopleuriis Nam si quidem videritis omnes motos unam quandam trium causarum talis motionis quas dicam excogitantes deinceps determinare temptate que una
trium est harum que nunc existit causa si vero non omnes ad aliam devenire determinationem Supponatur quis omnes movere musculos ut et pectus elevet manifeste
simul cum omoplatais idest humeris In isto trium horum necesse est unum demum
aliquod omnino existere aut virtutem imbeccillem aut coartationem viarum spiritus
aut calorem quam multum in corde et pulmone potentes videlicet et duas causa sex eis
simul fieri et fortassis quandoque raro et tres has Set tribus quidem simul fientibus
qui laborat confestim morietur duabus vero difficulter sanabitur Una vero cum propriis determinationibus in perniciem vel salutem desinet passio Imbeccillitas igitur virtutis sola fiens propterea ad tria genera moventium musculorum venit et omnes eos exigit ad motum quia vehementer movere unum ex eis genus nequid Quia si demum dyafragma solum sufficienter moveret quemadmodum cum habebat secundum naturam
nequaquam adhuc mesopleuriorum neque altis indigeret musculis Quia vero imbeccillis est omnes breviter movet et spissam non operatur energiam eorum sicut neque
raram valde Et hiis maxime attendite intellectum cognitionibus determinantur enim
ab eis facile alia Calore denique multo coacervato in organis spirativis omnibus quidem agit musculis thoracis animal set et citam eorum facit et spissam energiam et vehementem cum sine imbeccillitate virtutis contingerit calor Imbeccillis autem virtus
neque citum neque valde spissum habet motum cum sine calore fuerit flammeo unde
neque plurimum omnes dilatat partes thoracis ut commune habeat solum unum
cum ea que secundum inflammationem multam fit disnia operari musculos omnes
thoracis Adhuc autem et hoc adest disnie que secundum calorem multum secundum
magnitudinem et spissitudinem et velocitatem fienti fieri cum exsufflatione expirationem calidi et ferventis spiritus In imbeccillitate vero virtutis sine exsufflatione que per
os exitus spiritus per nasum solum fit qui nasus et secundum spirationes manifeste
habet contrahentes alas signum et hoc magnum virtutis infirmate In coartationibus
vero respirativorum organorum totus quidem thorax quamplurimum dilatatur cito et
spisse exspirationem vero sine exsufflatione qui ita laborant habent Cum autem in
idem devenit calor et coartatio exspirativorum organorum sicut in peripleumoniis
neque maxima et spississima et citissima hiis sufficiens est respiratio et propterea
resident sentientes thoracem totum dilatatum facile ita Nam iacentibus quidem ipsis
in se ipsum concidit delatis hiis que secundum pectus partibus ad dorsum sedentibus
vero erectis conrefertur et thorax eis non ultra gravans se ipsum Similiter hiis respirant et qui traceis arteriis pulmonis ex multo catarro impleti sunt
vel aliquo ex proximis regionibus veniente reumate uno solo alterati in neque exsufflando neque exspirando calidum Similiter autem et quibuscunque in medio thoracis
et pulmonis coacervatur pyon idest pus copiosum quos nominant empicos totum
elevant thoracem calidum autem non exspirant nec exsufflant preter quam nisi
febris eis accidat ardens set hii demum citissime suffocantur et propter passionem
ipsam et quoniam predefecta est virtus ex necessitate omnibus empicis non ex necessitate predefecta reumatibus que in pulmone vel peripleumonicis vel asmaticis set contrarium fortis et iuvenilis existens et in asmaticis passionibus viscosis et grossis humidis implantatis pulmoni et si fima difficile digestibile in eo consistat quandoque
contingit maximam quidem habere dyastolem idest dilatationem pulmonem multum autem non spirare aerem et propterea continue respirare aerem coguntur sine exsufflatione Proprium enim hoc caloris multi Secundum autem alterum modum in
eadem specie disnie deveniunt chinanchici coartatione existente non in suscipientibus concavitatibus set in mittentibus In quibus autem apostema et flegmon et multitudo humorum est in vacuis thoracis vel secundum pulmonem manentibus inoppilatis laringe et tracea arteria in suscipientibus videlicet concavitatibus eum qui spiratur
aerem coartatione facta ex necessitate sequitur magnam quidem dilatationem fieri
thoracis paucum vero attrahi spiritum et propterea cogit laborantem cito et spisse respirare Ante omnia enim vos meminisse volo differentie que secundum magnam respirationem dupliciter fientis quandoque quidem magnitudine dyastoles idest dilatationis thoracis quandoque vero multitudine inspirate substantie spiritus Nostis autem
quoniam talium vos reminisco multotiens quecunque derelicta sunt ab hiis qui ante
me Que enim ab anterioribus dicta sunt quia multi sunt qui dixerunt ea promptam
habent memoriam Quecunque vero neque ab Ypocrate determinata sunt qui optime
de disnia scripsit et alius nullus eorum qui post ipsum tractavit et determinavit ea
que derelicta sunt propterea necessarium michi fit multotiens rememorari eorum Igitur quicunque quidem sine flegmone vel sine aliquo universaliter tumore preter naturam vel sine coartatione in respirativis organis difficile spirant in febribus causonidibus hiis proportionaliter magnitudini dilatationis thoracis augetur magnitudo
spirate substantie spiritus In quibus autem tumor vel coartatio aliqua est in respirativis
organis sine calore flammeo dilatatio quidem thoracis maxima fit quod autem inspiratur non solum deficit a proportione que secundum dilatationem set et eo quod secundum naturam minus inspiratur Sine determinatione vero unam determinat dispositionem magna dyastole idest dilatatio thoracis raritatem assumens Attendere autem vos
oportet et hic ne forte decipiamini respirationem que omnibus musculis agentibus
fit cum in imbeccillitate virtutis fiat eandem extimare magne Volens enim ego eam
manifeste interpretari quandoque sublimem vocavi Assistit autem michi tunc intelligere Ypocratem sublimem nominare spiritum eum qui sublimibus partibus thoracis inspiratur quemadmodum cum dicit Magnus autem respiratus et per multum tempus
desipientiam significat Manifestus est magnum dicens 
multum dupliciter fieri potente sine energia idest actu sublimium musculorum et
cum ea Multotiens autem energia mesopleuriorum musculorum et energia dyafragmatis quamplurimum dilatantes thoracem altis musculis non indigent ad inspirationem
multi spiritus Quoniam autem talis species dilatationis indicat desipientiam in monumentis de disnia monstratum est quemadmodum et aliarum omnium disniarum dispositiones dicte sunt Set nunc demum
quemadmodum et aliarum passionum quecunque predicte sunt per alia opera ceu
epithomia aliqua hic dicitur secundum eundem modum et de differentia que in disniis 
hec quidem dicta sunt usque huc hec autem dicentur secundum deinceps sermonem
Sicut enim in magna respiratione hec quidem quedam est spissa differentias habens
plures aliam alterius dispositionis indicativam hec vero rara quedam unam indicans
dispositionem ita in parva rara quidem frigiditatem indicat respirativorum organorum spissa vero dolorem non solum respirativorum set et commotorum eis ut epatis
scilicet et ventris et splenis et stomachi Pluribus autem existentibus dispositionibus
quas sequitur dolor si moveatur vehementius scrutandum et determinandum ex aliis
signis sive flegmon quis est sive ulcus sive apostema quod dolorem operatur Didicistis
autem quoniam et discrasiis anomalis idest inequalibus dolores multotiens superveniunt et spiritus indigesti et ventosi multitudine quandoque quidem in eo quod teguntur
secundum aliquod tendentis que continent quandoque vero violenter exeuntis Similiter autem et multitudine humoris calidi et drimeos idest acris vel frigidi et viscosi
tecti secundum quid et non exeuntis dolor fit Magis quidem patientibus organis in
quibus continentur hec et si non moveantur breviter autem si moventur Dicta est
autem in libris de disnia causa propter quam parvi spiritus quidem spissus dolorem significat motorum organorum in respirationibus qui vero rarus fortem frigiditatem ipsorum respirativorum solum et horum maxime pulmonis et cordis Est autem et alia quedam disnie species velud excisa energia thoracis quiete brevi quandoque quidem in
inspirationibus quandoque vero in exspirationibus aut demum in spasmosa dispositione musculorum thoracis fiente tali sinthomate aut propter multitudinem caloris inspirare vel exspirare coacto continuo laborante Et nimirum et alia quedam species respirationis est quam apniam idest non respirationem nominant ut ad visum quidem neque universaliter fiente ut ad naturam vero decredita non fieri Putatur quidem
impossibile esse privatum certissime tota respiratione animal ultra servari apparent
autem et foleuonta idest in cavernis morantia nequaquam moventia thoracem
Duorum igitur alterum vel brevem ita fieri respirationem suspicandum ut lateat sensum
vel nequaquam indigere tunc animal respiratione set contentum esse transpiratione que
per totum corpus Fit enim hec quidem a corde per arterias respiratio vero per thoracem a cerebro Quecunque autem est dispositio que apniam idest non respirationem
operatur communis apparet esse omnium particularum animalis ut in apoplexiis et
caris epilensiis et catelensiis In hiis enim universis nulla propria precipua passio respirativorum organorum est magis quam vocativorum et ambulativorumSet principio patiente omnia compati necesse quibuscunque ab illo dispositiones prebebantur
ex intus vel iniciis Dictum est autem nobis singulariter de apnia secundum se ipsam
quare nunc iam transire ad aliud quid tempus

Duplici autem existente via hiis qui exercitantur circa dignotiones patientium focorum altera quidem ab apparentibus sinthomatibus altera vero a corporis particulis secundum utrasque si quis exercitetur pluries quidem dicet eadem secundum alterum quidem et alterum modum Puta confestim in passionibus pulmonis dictum est
quidem quid in sermone de doloribus dictum est autem et in sermone de eductione sanguinis quemadmodum et in libro de disnia dicetur autem et nunc Nam dolor
quidem violentus ei nunquam accidit gravedinis vero sensus fit et cuiusdam quandoque tensionis ad pectus vel dorsum pervenientis Hinc enim que continent eum membrana dependent Et nimirum demum et coartationem sentiunt multotiens laborantes
et propterea respirant spisse et cito dilatantes quidem multum thoracem multum vero
non inspirantes aerem Igitur sine febre quidem hec fientia significant phymata vel
viscosorum humorum vel quorundam aliorum multorum in eo multitudinem existere
vel circumeffusionem per pyon idest pus vel aliquem humorem alium vel viscosum
vel crossum vel multum incidere Determinabuntur autem se invicem hec antecedentibus sinthomatibus Nam si quidem sanus et consueta gerens ita inceperit difficulter spirare et augeatur hoc sinthomaei sine sonando cerchnodes idest stertuosum
quid secundum respirationem fimatis indigesti generationem subintende Si vero secundum respirationem sonuerit humorum viscosorum vel grossorum multitudinem empeplasmenon idest inherentium indissolubiliter bronchiis pulmonis ostendit Si vero
repente in sensu coartationis difficulter spiraverit reumatis in pulmone incuneati aut
ex capite aut ex vicinis regionibus indicatio tibi sit Cum autem aut viscosorum humorum causa aut grossorum aut multorum influentium pulmoni difficile spirari dicam
hominem in bronchiis hec talia contineri intellige Subscisis enim secundum totum hoc
viscus sicut lenis arteria ita et tracea substantia bronchiorum secundum totum est pulmonemBronchia vero vocant anothomici cartillagines arterie tracee sigmoeideis idest
ceformes existentes scemate Antecedente vero pleuretide deinde vehementia quidem
febrium cessante gravitatis autem sensu derelicto intus costarum in fundo thoracis 
simul cum transfluere quid videri secundum repentinas simul transmutationes accubationis et maxime cum ab altero latere in alterum transformantur puris tunc multitudo apparet et clidona idest fluctuationem multotiens sensibiliter audire est in eis
Indicat autem hoc cum predictis et non exspuisse quid dignum ratione vehementi antecedente pleuresi Si vero alius aliquis humor serosus vel flegmaticus repente sine febre
influens in vacua thoracis operatur disniam exspuunt non grossa secundum principia
quidem pauca cum multa tussi digestis vero eis ampliora et grossiora cum minori tussi
Secundum duplicem denique modum in multa tussi spuunt pauca propter grossiciem
quidem vel viscositatem humorum alii propter subtilitatem autem alii Nam subtile
quidem relatum a spiritu qui secundum tussim recurrit circumscissum ab eo viscosum autem vel valde grossum difficulter refertur nec expurgatum parate a corporibus
quibus inplantatum est idest adheret neque a qualibet violentia spiritus impelli potens Nisi enim multus et vehemens retussiens fuerit spiritus conferre nichil sibi ipsi poterit Quantumcunque igitur neque humidum satis est et aquosum set neque grossum
valde vel viscosum eupetos idest facile refertur et maxime cum virtus robusta fuerit Sine fiendo enim vehementem contractionem thoracis non possibile est tussire vehementer Sine forti vero tussi inpossibile est grossis vel viscosis humoribus deduci
Cum igitur disnie que cum coartatione et cum gravitate febris acuta coinvadit flegmon
hec passio est pulmonis Si vero inportabilis quidem fuerit inflammatio gravedinis
autem et coartationis sensus parvus est herisipilate laborat pulmo Determinatis vero
extremis non adhuc difficile aut demum herisipilam flegmonosam vel flegmonem
herisipilatosum dignoscere Fiunt autem et alie passiones pulmoni sine influxione humorum secundum discrasiam aut demum anomalam idest inequalem aut omalam
idest equalem Igitur anomala idest inequalis quidem tussim operatur omala vero
idest equalis moderata quidem existens rithmum idest tenorem respirationis subalterat facta vero fortis calore quidem dominante desiderium aeris et potus frigidi operatur tempore vero procedente in febrem desinit Frigide vero discrasie contraria contingunt calidi quidem aeris calidi vero potus desiderium donec utique fuerit moderata
maiori vero fiente reumatibus impletur viscus De reiectione vero sanguinis que secundum scissionem vel corrosionem vel apertionem ex eo fit dictum est quidem quid
et antea in sermone qui de sanguinis sputo dicetur autem et nunc adhuc per brevia
Scissiones quidem que secundum eum ex eo quod multus fertur sanguis cognoscuntur
et ex superveniendo magnam prohigumenam idest antecedentem causam sensibilem confestim Dico autem causas antecedentes casum qui ex alto vel qui circa
palestras vel qui in athlois idest certaminibus vel qui alio aliquo incidente alii quemadmodum demum si supertenditur thoraci grave corpus inanimatorum quodcunque
puta aut lapis aut lignum Quibusdam autem acutus furor cum clamore antecessit
et quibusdam aliis agonizomenois idest certantibus citharodia vel tragodia acuta
et magna vox discindit vasa et maxime cum sine premolliendo anaphonesesi idest resonationibus ea que secundum pulmonem violenter clamaverint Sicut enim et in paleuntibus idest pugillatoribus cum sine precalefaciendo et molliendo fricationibus et moderatis motibus musculos ad energias deveniunt vehementes scissiones et spasmationes
idest divulsiones fiunt secundum eundem modum in pulmone assuevit contingere
quem perfricationes quidem non preparare est possibile ad vehementes motus proportionale vero quid fricationibus anaphoneseis idest vocis revocationes operantur Sine
aperta vero extrorsum causa multitudo sanguinis rescindit vas in pulmone quemadmodum et secundum aliquam particulam aliam corporis cum difficile extensibile
esse contingerit propter frigiditatem recentem vel discrasiam simfitam idest connaturalem Sicut et Ypocras frigidum dixit venarum scissivum non ipsum utique alicubi secundum se ipsum scissiones operans set quandoque duras et difficile extensibiles tunicas vasorum operans apta ad scissionem ea preparat Scissionis autem causa est vehemens motio et multitudo humorum et ipsorum secundum se ipsos et cum indigesto et
frigido et ventoso spiritu extendente cum humoribus venas Set et incisionis que in
hiis non parva cognitio est evacuatio sanguinis multa et repentina simul Apertiones
vero venarum causa frigida minime precedit calide vero dispositiones antecedunt
balneis calidis multis utente homine et secundum regionem calidam existente et
hora anni simili cibis et potibus calidis utente Evacuationes vero sanguinis repentine
que ex corrosione in antecedentibus fiunt brevibus expuitationibus et in reumatibus
acribus ad pulmonem capite fluentibus Quandoque vero et confertur aliqua particula
pulmonis vel efelcis itaque latere impossibile est hanc talem passionem huius visceris
Secundum vero traceam arteriam ulcere facto cum hiis que retussiuntur piodibus existentibus adhuc et patientis partis dolentis sensus fit laboranti Set brevitas eius que
evacuatur determinat talem ulcerationem ab ea que est in pulmone  respuitur pus
Sicut autem aliqua particula pulmonis conrelata indicat ipsum ulceratum esse
secundum eundem modum ex laringe videmus quandoque corpus quod secundum epiglotida propter ulcerationem exspui quibus non solum hoc significatum existit loci
patientis set et sensus qui secundum ulceratum locum ut in tracea arteria dictum est
Nam que quidem in pulmone sine dolore consistunt que vero in hiis locis dolorem quidem quendam ferunt ita parvum autem ut hominibus natura difficile sensibilibus
neque manifeste sensibilis sit Igitur hee quidem omnes que usque huc dicte sunt a me
passiones secundum pulmonem et vacua thoracis adhuc autem secundum traceam arteriam et laringam etenim et horum memini communione sermonis productus ad ea
multotiens visa sunt a me Hec autem que nunc dicentur raro Repente quis retussivit
humiditatem subtili similem colere colore existentem quidem in medio xanthe et ochre
idest flave drimyteta vero idest acredinem nullam habentem Et ex hoc secundum
unamquamquediem exspuebat semper plus Postea vero et febribus supervenientibus
ei subtilibus ephthinen idest ptisim habebat ut et pyodes retussiret Et post tempus
quatuor mensium sanguinem afferebat paucum mixtum cum sanie et colliquebatur
demum et febriebat magis Deinde plus rursus spuebat deinde sufficienter copiosum
In quo febribus adauctis et virtute dissoluta mortuus est similiter ptisi egrotantibus
Post hunc alium consideravi simili modo egrotantem mensibus sex deinde alium pluribus Igitur primus quidem a nobis visus nichil habere videbatur secundum principia
demum malum postea vero perniciose apparebat dispositus esse Secundum
vero visum mox a principio cognovimus diligenter procurare adhuc et
magis tertium Set tamen non pauca negotiantibus circa eos nobis nec horum quis nec
alius salvatus est post eos Exspuebant autem omnes hii morientes ipsius pulmonis
partes putrefactas ideoque manifeste cognovimus illis in pulmone similem quandam
passionem contingere eis que in particulis que exterius videntur humiditate putrida humidis fientibus Set has quidem abscindere licet et cum hiis incendere pulmoni vero nil
talium facere possibile est ideoque omnino pereunt Ultimo vero eorum visum michi
procurans ad desiccandum fortiter viscus versus sum odoribus et potibus aptis ad hoc
Nam vocatum quidem hedychrum odorare per totam diem iussi et afferre naso continue Ad sompnum vero eunti et mirinorum idest oleorum que in Roma constituuntur
preciosorum que utique vocant foliata et spicata ungere aliquo poros qui secundum
nasum Dedi autem et bibere ei farmaca mitridatum nominatum antidotum et ambrosiam et athanasiam et tyriacam Set et hic anno bibens hec similiter ptisicis postea
mortuus est fortassis in tempus amplius extensus propter predictam educationem
Aliam autem passionem vidi in pulmone talem Tussiens quis ex tempore multo et
spuens pauca viscosa grandinum parvarum simile quid retussivit et michi afferens
ostendit id et rursus aliud simile non post multos dies Visus utique est michi siccatus
ille viscosus humor quem expuit prius in talem consistentiam venire Et propterea ei
farmaca dedi bibere qualia et asmaticis conveniunt et bibens demum ex eis pauciores
quidem exspuit grandinulas et per ampliores dies quam prius non tamen cessavit
demum multis annis patiens ita usque ad mortem Magnitudine vero erant grandinule
vocatis orobis equales secundum plurimum est autem quando et maiores hiis quemadmodum demum et minores Set et alios quosdam similiter illi spuentes consideravi
annis multis viventes quosdam quidem aliter morientes quosdam vero ex spirativis organis patientibus Non tamen sanguinem demum quis ex hiis exspuit Quod autem
Antipatro medico contingit omnes cognoverunt ut non inapparabiliter medicanti secundum Romanorum civitatem Erat quidem vir etatem agens annorum pauciorum
quidem sexaginta ampliorum vero  L  Contingit autem ei febrienti effimerarum quandam febrium ex aperta causa vel occasione tangere suos pulsus in declinatione febris
gratia cognoscendi quid faciendum est ei Omnem autem inveniens anomaliam in motu
arteriarum stupuit quidem primum ut autem manifeste postea sensit non adhuc se
ipsum febrire balneatus est quidem confestim In laboribus enim ei et vigiliis laboraverat corpus dietatus est autem valde subtiliter usque dum transiret tertia dies a principio In qua adhuc nulla facta febre procedit quidem unaquaque die ut et antea tangens autem sui ipsius arteriam que secundum carpum idest extremum ulne quod circa
manum admiratus est permanente in pulsu anomalia Obvians igitur michi quandoque
pretendit manum ridens et iussit pulsum tangere Et subridens ego quid enigma est
eorum que iubes interrogabam Is autem rursus similiter ridens rogabat omnino tangere Et igitur inveni tangens anomaliam idest inequalitatem omnem secundum pulsum non solum in coacervatione fientem quam sistematicam vocant set et secundum
unam dyastolem idest dilatationem arterie Admirabar igitur qualiter adhuc vivit
talem habens pulsum interrogabam autem an aliqua ei difficultas secundum respirationem fiat Ego autem nullam sensibilem eo dicente observavi pulsum si aliquam transmutationem habebit quandoque continue tangens arteriam que secundum carpum sex
mensium tempore Interrogante autem eo secundum principia que esse michi videtur
dispositio in corpore et secundum quem modum est talem operans passio pulsum
sine febre ad interrogationem respondi in opera de pulsibus ostensum esse michi de
tali anomalia idest inequalitate Extimo enim eam in coartatione magnarum arteriarum que in pulmone fieri Coartationem vero dixi in flegmone quidem visceris quem
tamen nunc in te impossibile existere Febrires enim utique Relinquitur ergo aut propter
emfrasim idest propter oppilationem humidorum et viscosorum et grossorum humorum aut propter fimatis indigesti generationem in talem devenisse dispositionem Et sic
autem assumens oportet igitur dixit asmaticam orthoniam idest rectam spirationem
esse michi Et ego suasibiliter quidem dixi dicere eum non tamen vere Nam fit quidem
et talis orthomia propter talem causam non tamen in aliis arteriis set in traceis coacervato viscoso et grosso humore Et igitur placuit nobis dietam ei omnem similem facere
his que asmaticorum et farmaca afferri eandem illis habentia virtutem Sex autem in
medio factis ut dixi mensibus sensiit quandam non magnam disniam simul cum palmo
idest saltu brevi cordis primum quidem semel deinde bis alicubi et ter deinde quater
et multotiens cum eo augendo disniam in diebus quasi quindecim Post quos repente
disniosus idest difficulter spirans vehementer deinde exsolutus confestim mortuus
est quemadmodum et alii quidam in passionibus cordis de quibus dicetur secundum
hunc qui deinceps sermonem

In scriptione que ante hanc de passionibus que secundum pulmonem pertransiens memini communione sermonis et thoracis et cordis parum remittens in hoc quinto monumento finaliter reddere omnem qui de eis sermonem Quia igitur desiit doctrina que secundum quartum monumentum in eis que contigerunt Antipatro medico in passione
quidem dispositionem in ipso pulmone habente principium transeunte vero usque ad
cor melius michi esse videtur de omnibus eius passionibus pertransire

Quemadmodum igitur in aliis animalis particulis ita et in corde determinare
oportet que quidem idiopatiente vel protopatiente vel qualitercunque quis nominare
voluerit fiunt sinthomata que vero aliis partibus compatiente Erit autem sermo
in predemontratis in aliis operibus in quibus monstratum est quoniam innati caloris
velud fons quidem existit cor et omnino oportere pati id si debet mori animal Principiis igitur existentibus tribus quibus dispensatur animal cum principatu enim cordis cerebum quidem principium sensus et motionis monstratum est prebitorem esse omnibus
animalis particulis epar vero principium nutritive esse virtutis mors quidem immoderatas semper cordis sequitur discrasias omnes enim ei colleduntur particule Ostenso
vero a nobis agere eas propter propriam eucrasiam eius perdita autem simul necesse
perire et energias idest actus earum et secundum hoc et energias idest actus cerebri
et epatis non tamen cum hiis que illorum demum eam que cordis Si enim neque sensibiles neque electivas energias idest actus adhuc servet animal set neque nutriatur
quemadmodum neque foleuonta idest in cavernis morantia possibile utique quis
extimabit vivere id donec cor nil fuerit patiens Et nimirum et apparet multotiens multis diebus deinceps neque sapiens quis neque sentiens neque se movens tamen adhuc
vivus quemadmodum et demum propter infirmitatem virtutis que in epate innutritus
quis sufficeret in longo tempore Si vero spiratione privaverit quis cor mox corrumpitur Quibuscunque igitur thorax nil universaliter videbatur conferre in energiam idest
actum respirationis hii aporiantur idest nequeunt causam invenire propter quam in
fortibus apoplexiis moriuntur confestim laborantes in solo nocumento superioris principii Vos autem non aporiabimini suasi certissime a musculis dilatari thoracem principium motionis habentibus ex nervis qui ad eos feruntur a spinali medulla que secundum collum privatis tunc virtute que influit a cerebro ipsorum motiva musculorum
Quia si demum non copularentur per respirationem hec duo principia possibile utique
esset privatos nos quandoque superiori principio adhuc vivere Fortassis igitur quis ex
quibus nos euporiamur idest facile solvimus causis propter quas cor nocetur patiente
cerebro secundum magnas apoplexias ex hiis ipsis euporiabitur idest facile solvet secundum alium modum inveniens causam propter quam in minoribus apoplexiis et catalensiis et catochis et epilensiis et litargiis non pereat quod patitur ita animal Inveniet
autem et hoc considerans qualiter respirant in predictis passionibus qui patiuntur Videbit enim quoniam violenter et vix ut vinculo aliquo prohibito dilatari thorace Dictum
est autem sufficienter de hoc secundum monumenta que De motu musculorum Communis enim questio est ei que fit secundum sompnos in quibus omnibus energiis idest
actibus que secundum musculos dissolutis solus qui musculorum qui thoracem movent servatur Nunc autem sufficit usque in tantum productum esse sermonem quantum eius utile erat ad presentia Qua enim ratione secundum sompnos respirant homines et nimirum omnibus aliis musculis quiescentibus hac et secundum apoplexias
quecunque non maxime et secundum alias passiones que hiis adiacent Magna autem
ita facta apoplexia vel et aliqua alia passione ut finaliter pereat energia idest actus
musculorum qui secundum thoracem necesse est simul corrumpi respirationem in qua
et eucrasia cordis quam rursus ex necessitate sequitur animal totum perire Igitur secundum hanc quidem rationem in nocumentis superioris principii magnis perit animal Secundum alium autem modum in epate patiente propter innutricationem enim
mortificatur tunc ideoque tempore ampliori sustinentur animalia secundum hastales
passiones Et nimirum secundum alium quendam modum in stomaticis sincopis et
colon doloribus vehementibus et timoribus fortibus et leticiis maximis moriuntur quidam Quia ubicunque est imbeccillis zoticus tonus idest virtus et fortes passiones psychicae idest animales patiuntur ab amara dictione facile dissolubilis hiis est substantia anime Talium quidam et propter tristitiam moriuntur non tamen confestim sicut in predictis Vir autem nullus magnanimus neque in tristiciis neque in aliis
quecunque tristitia sunt fortiora morti incidit Nam tonus quidem idest virtus anime
eis fortis est et passiones parve

Propria vero passio in corde fit secundum simplicem quidem discrasiam multotiens sive anomala idest inequalis sive homala idest equalis fuerit et secundum flegmones vel herisipilas incipientes fieri Corrumpitur enim confestim antequam augeantur hee passiones animal Sequuntur autem rursus has tales dispositiones cardiace sincope nominate quemadmodum stomatice dispositiones que secundum os ventris
vocant autem quidam et hoc stomachum set et hee fiunt videlicet compatiente
corde Dispositiones autem utrarumque particularum idest oris ventris et cordis aut
propter discrasiam solam fortem aut propter humiditatem farmacosam et quandoque
et propter herisipilas assueverunt fieri et propter flegmonem vel propter aliquem
preter naturam tumorem alium talem Igitur que quidem parve cordis discrasie pulsus alterant secundum suam unamquamque naturam Dicte sunt autem horum dignotiones in opera que de pulsibus Magnas autem que secundum proprias quidem homiomerorum discrasias non subita mors sequitur secundum organicas autem repentina
set in antecedentibus signis quorum unum quidem est et quod ab Ypocrate dictum
est puta hoc qui exsolvuntur multotiens et fortiter sine manifesta occasione repente
moriuntur alium autem palmos idest saltus cordis aut solus fiens aut cum aliqua
apparitione in humido motu eius Mirabile vero nichil coacervari quandoque multitudinem humiditatis in continente tunica cor ut impediat id dilatari Etenim in incisis animalibus consideravimus multotiens humidum urine similem in pericardio idest sic nominata tunica copiosum Unus enim quandoque pithecos idest machmon macrior se
ipso fiens non anticipavit incidi propter occupationem nostram necessariam Mortuo
vero eo alie quidem omnes particule corporis erant impassibiles iniacebat tamen pericardio idest tunice circa cor preter naturam tumor humidum in se pso continens
simile ei quod secundum ydatidas idest vesicas In gallo vero quandoque sine humido
talis scirrosus idest durus tumor iniacebat pericarde tunice similis membranis crossis
multis secundum se invicem inmissis Decens igitur est et hominibus fieri quedam talia
Flegminante autem manifeste corde in monomachis consideravimus mortem simillimam secutam hiis qui sincoptonte idest interciduntur cardiace idest coraliter Igitur
si quidem usque ad ventrem aliquem eorum quiin ipso quod perforat perveniat confestim moriuntur hemorragice et magis cum sinister venter contingerit perforatus Non
pertranseunte vero perforante in ventrem set in corpore ventris firmato non solum
eadem illa die in qua forari contingerit quidam vixerunt set et superveniente nocte
flegmonis videlicet ratione facta morte Sapiunt demum utique omnes hii donec vixerunt testante et hoc apparente veteri dogmati de non essendo excogitativum anime secundum cor Palmus autem idest saltus visceris huius multis sanis inculpabiliter iuvenibus et paracmazantibus idest declinantibus visus est factus esse repente sine
manifesto sinthomate alio et omnes hii flebotomati iuvati sunt et finaliter eorum
quidam a sinthomate erepti sunt in flebotomia ab extenuante dieta cum farmaciis similibus curati Quidam autem eorum rursus quandoque sinthomate apparente similiter
curati sunt Vidi vero quendam et secundum unumquemque annum hora veris patientem hoc palmi sinthoma Et quia tribus annis temptavit flebotomiam iuvantem prevenit in quarto flebotomatus antequam caperetur a sinthomate et ita gerebat secundum
quod deinceps annis pluribus cum faciendo et alia in flebotomia convenienter Set
tamen et hic mortuus est antequam senesceret quemadmodum et alii omnes quidam
quidem in febribus acutis repente simul sincopantes idest cointercidentes quidam
autem secundum sanitatis tempus unus autem quis vel duo secundum alium modum
mortui sunt sine sincopo Plures autem qui ita patiebantur etatem habebant annorum
pauciorum quam  L  ampliorum autem quam  XL  Pericardium denique idest
operimentum imprincipalium est particularum qualitercunque patiatur preter
quam si flegminante eo transierit secundum compassionem dispositio ad cor
Set cum demum patiatur solum similiter aliis omnibus particulis quecunque custodie
gratia et operimenti aliorum principaliorum facta sunt periculum nullum fert Disnia
vero idest male hanelare nulla operatur alia cordi preter dictam in scriptione que
ante hanc in sermone de disnia Ad magnum quidem et spissum supercalefactum cum
fiendo citiorem respirationem et cum exsufflando calidum contrarium vero spiritum
propter frigiditatem in qua parvus et rarus fit spiritus

Et secundum hanc particulam quemadmodum et secundum alias omnes quedam
quidem ydiopatiente eo fiunt quedam vero aliis compatiente Omnia denique ex necessitate in nocumentum respirationis desinunt Hec enim proprium organum respirationis
memorata est Igitur quecunque quidem dolorosarum in ipso fiunt passiones parvam et spissam operantur respirationem sicut in monumentis de disnia memoratum
est quemadmodum demum et vicinantium et commotorum Dictum est autem antea
in passionibus spinalis medulle qualiter spiratio nocetur nullam ipso thorace patiente
propriam passionem set aut aliquo eorum qui a spina nervorum aut ipsa spina Propriarum autem thoracis passionum quedam quidem in musculis eius quedam autem
secundum membranum quod subcingit costas consistunt De hiis autem que secundum
cutem et costarum ossa nunc non preiacet dicere sensibilem habentibus patientem
locum Existentibus igitur secundum eum musculis hiis quidem replentibus mesopleuria vocata hiis autem extrorsum eis supermissis dolorose quidem dispositiones eorum
qui extrorsum ulcerati sunt vel quassati vel apostema habent vel herisipelas vel flegmonem non inmanifeste dignoscuntur a medicis inmittentibus manus Flegmones vero
mesopleuriorum musculorum et maxime eorum qui in profundo difues enim idest
biplantati sunt ut scitis sensum quidem nostrum latent dolent autem hiis qui superficietenus magis et quid reumatis quod flegmonem operatur fluit intus tunc per membranum quod costas subcingit quod ex necessitate eis conflegminat quemadmodum
illi rursus cum ipsum protopatiatur secundum aliud aliquod tempus particula mesopleuriorum que intus compatitur Set et certissima demum pleuresis in protopatia hypezokotos idest subcingentis fit ideoque usque ad clavim vel usque ad ypocondria
dolor devenit superioribus quidem partibus eius patientibus ad claves inferioribus
autem ad ypocondria Febris autem vehemens omnino sequitur tales flegmones ut utique prope coriacente patiente loco et symphyous idest unito existente eo tunice
 quemadmodum autem et dyafragmati Pulsus autem tibi maxime indicabit utrum hypezokos idest subcingens membranum magis vel musculi qui tangunt id patiantur Nam minus quidem musculi hypezokos idest subcingens vero
magis tendit et duram ostendit arteriam quia in passionibus demum que circa pulmonem nequaquam apparet talis duricies Ycor autem idest liquor qui defluit in vacua
thoracis transumptus in traceas pulmonis arterias exspuitur cum tussi indicans
quale quid est humor qui flegmonem operatur num demum colericus vel melancholicus vel flegmaticus vel sanguineus Nam ochra quidem idest flava et xantha spuunt
in colerico nigra vero in melancholico sputa vero spumosiora et albantia flegmatico
superhabundante fiunt humore quemadmodum enim et rubea sanguineo Igitur quidem quoniam ex vacuis thoracis exspuitur quid cum tussi manifestum est cognoscere
secundum dispositiones in quibus extrorsum intus ulcus pertransit aut perforatione
non conglutinata aut secundum apostema magnum secundum ambas partes incisum
vel scissum ut quasi extra solum virus verticem faciens invento vero ex incisione corroso hypezokoti idest subcingente aut et propter sfacellum abscisa costa vel nequeuntibus inpassibile custodire hypezokota idest subcingens membranum medicis vel
corrosum vel putrefactum quodam modo invenientibus In omnibus enim talibus dispositionibus cum effundimus in vacua thoracis melicratum confestim exspuitur cum
tussi ipsi laboranti per gustum quoniam melicratum est cognitum Qualiter autem
fit hoc et per quas vias in traceam arteriam devenit licet scrutari volenti et querenti non
pati quod passi sunt quidam eorum qui in aporiam dissolubilissimam devenerunt in
invencione cause fortassis quidem sibi ipsis suadentes impossibilem esse transsumptionem ex vacuis thoracis in pulmonem forte vero et simulantes propterea quia nolunt
videri in aporiam devenire Oportet autem quoniam quidem transumptio fit suaderi
Apparet enim in perforationibus manifeste Qualiter autem fit querere amantes quidem si invenerimus donec autem non suaserimus nobis ipsis invenisse inscientiam
confitentes magis quam mentientes adversus id quod fit Et in perforationibus autem
apparet que enaimos idest sanguinee conglutinantur exspuite quedam cognitiones
sanguinis effusi in perforationibus in regionem mediam thoracis et pulmonis Aperta
vero est et in empicis et consistentia puris in regione hac et exspuitio que ex eo simul
cum tussi Secundum eundem autem modum rationabile fieri et spuitiones sanguinis
et puris ex thorace in quibus Erasistratus querens vias insuasibilia scripsit secundum
librum qui de reductione sanguinis in hac serie via vero ad reductionem hiis que ab
illis locis referuntur talis quedam fit Ab arteria que in dorso iacet explantationes superveniunt in utraque costa similiter ex dextris et sinistris Hee vero in proximis locis amplius fisse in inmanifesta sensui desinunt Cum igitur fit aliqua in has arterias paremptosis idest casus sanguinis secundum chilem idest cavam arteriam quandoque accipit
relationem ad loca que circa pulmonem et secundum applicationes quibus pulmo
applicatur arterie secundum dorsum Fyit enim et hic quidam eorum que circumincidunt reditus ad loca que circa pulmonem Ex pulmone vero qualiter ad eductionem venit prius dictum est In hac serie aperte Erasistratus innuit eas que a
magna arteria procedunt in singulum mesopleuriorum thoracis recipientes sanguinem per descendentia orificia ad flegminantem particulam ad magnam arteriam
referre eum que a corde quidem explantatur supertenditur vero dorso Rursus
autem ab ea ad ea que circa pulmonem loca ait fieri relationem non adhuc adiciens
quomodo fit et per quas vias Consequenter autem scribens et versus applicationes quibus pulmo applicatur arterie secundum dorsum Fieri enim quendam
et hic eorum que circumincidunt reditum ad pulmonem Quomodo autem fit et
per quas applicationes non adhuc neque hic adiecit Remanet adhuc indissolutum quod queritur nil dicente ad id manifestum Erasistrato quamvis
manifeste exponere conaretur secundum alias omnes conscriptiones et secundum
hoc ipsum quod de reductione sanguinis Quocirca magis utique putabit quis pravum esse sermonem cum suspicetur et ipse Erasistratus talem existere Sponte igitur
apparet dictionibus indeclaratis gratia videndi aliquid dicere quamvis nichil dicat 
In ipso enim loco qui queritur evasit narrationem qualiter quidem ad magnam
arteriam ex costis pervenit sanguis aperte dicens qualiter autem rursus ad loca
que secundum pulmonem ut ipse dixit non adhuc addiciens Set et secundum hoc
ipsum quod ait loca que circa pulmonem cum posset dixisse pulmonem manifestus
est voluntarie superturbans sermonem Aut hoc quidem deinceps ostendit dicens ex
pulmone vero qualiter ad reductionem reicitur prius dictum est Sicut enim ad pulmonem delatus a magna arteria sanguis ita videtur de reductione que hinc reminiscens nos
qualiter fit Igitur quoniam quidem prius dictum est et de transitione que in pulmone
scimus et nimirum et quoniam manifeste dictum est vellemus autem similiter
dictum essse et de transsumptione que in pulmone ex magna arteria Sicut cum dicat
et secundum amplantationes quibus pulmo amplantatur arterie secundum dorsum
fieri sanguinis allationem que secundum pulmonem Neque enim quas dicit amplantationes ostendit Etenim si super membrana vel quedam innulosa corpora fiunt
usus nichil est ut ad allationem in pulmone sanguinis quod continetur secundum magnam arteriam Explantari enim oportet quedam arterie vasa per que in pulmonem transibit sanguis quemadmodum Erasistratii dicunt per arteriam fieri hoc que submissa est
pulmoni Apparent enim eius obtusi fines ad traceam arteriam finientes explantationem autem a magna arteria hec suscipit antequam ascendat dorsum Et quendam sermonem duplicem ab ipsa arteria Erasistratii inveniunt auxiliantes ei unum quidem ad
redditionem sanguinis a thorace alium vero in generatione flegmonis in pulmone Et
 de hoc eis hii que alterius opinionis opponunt ut impossibili fieri secundum
Erasistratum Supponens enim ipse in docendo qualiter fit flegmon sanguinem qui intercidit in arterias vult spiritui qui a corde fertur obviantem retrahi et abici ad fines
arteriarum preterquam si quandoque quedam arterie forate evacuato ex eis secundum
trauma idest ulcus spiritu ex consequentia que ad quod evacuatur susceperint sanguinem Secundum hunc igitur sermonem nequaquam fieri aiunt flegmonem et arteriis
que pulmonis non vult ferri a corde spiritum quemadmodum in alias omnes set
e converso ipsas prebere cordi spiritum  quem et per inspirationem tracearum arteriarum fines transumunt  flegmonem autem suarum arteriarumsustinere secundum
fines et ipsam sanguinis ex thorace operari reductionem Set sermonem quidem de
flegmone non nunc preiacet scrutari Transumptio vero sanguinis quam ex magna arteria in pulmonem fieri aiunt non recte apparet dicta Nam primum quidem in magnam
arteriam ex mesopleuriis impossibile ferri sanguinem recurret enim confestim coartatus a spiritu qui a corde per magnam arteriam inmittitur Deinde et si concessum fuerit
hoc fieri et posuerimus in magnam arteriam spiritum ferri maiori inconvenienti assumente sermonem ex ipsis suppositionibus Erasistratorum Vult enim in arteriam hanc
inpressum a corde spiritum servantem inmissionis rymen idest impetum ad totum
ferri corpus per arterias que ab illa plantantur ut secundum unam impressionem arterie
deveniat usque ad summitates que secundum pedes allatio spiritus supra vehementissimos ventos velocitatem allationis esse volens Nequaquam igitur esse potest quin tanta
vehementia illico impellat sanguinem qui secundum magnam arteriam ubique
corporis Hii vero in unam arteriam in pulmonem ferri sanguinem coambigunt sermone ceu intellectum habentem et scientem per quam viam evacuabitur facillime Adversatur autem rursus hoc ipsum sermoni qui nunc instat evacuari citissime concedenti
sanguinem per traceam arteriam Si enim ita sunt lati fines arteriarum tracearum
ut intercidens in eas sanguis citissime habeat evacuationem non contingit incuneatum
ipsum flegmonem operari Nam incuneari contrarium est ad exire Admirari autem
adhuc magis qualiter deinceps scribens ipse Erasistratus diligentissime evacuationem
puris sive in pleureticis passionibus sive in empimatibus accipiatur contrarietatem non
intellexit quam nobis et aliis omnibus hominibus hii duo sermones ad se invicem
habere videntur Cognoscetur autem manifeste descripta eius serie habente secundum
dictionem ita in hiis eisdem autem passionibus puris expurgatio quandoque multi fit
Causa vero huius natura vasorum fit Epilogismus autem eorum hic Ex corde explantatio vene magne iacet ad dorsum desinens secundum quem locum frenes idest dyafragma ex spondiliis explantantur Ab hac autem vene que ad costas tendunt et arteriis
adiacent explantationes habent Cum igitur ulceratio in locis hiis vel apostema fiat
amplioris puris coadunationem faciens in medio quidem pulmonis et costarum non facile effusionem accipit propterea quia subcingens costas membranum nervosum et
forte et difficile divisibile est Transcinditur autem in vasa que intus membrano iacent
Subtiliori et imbeccilliori vena quam arteria existente priora vasa hiis que circa
arterias dividuntur Secundum divisiones autem effusio puris in venas fit Igitur in inferiora quidem loca non fit puris exitus propterea quia non pervenit natura venarum
set desinentiam habet sicut dictum est secundum explantationem dyafragmatis Plenis
autem semper continuis locis ascensum suscipere necesse ad superiora loca Intelligere
igitur oportet fientem secundum respirationem pulmonis energiam idest actum et attractionem et inpulsionem spiritus et humorum et quoniam secundum hunc modum
puris ascensus a costis in pulmonem fit Inductio vero ex pulmone quomodo fiat prius
dictum est In hac serie non posse quidem inferius dyafragmate devenire pus quod
transsumptum est in venas vere dictum est Erasistrato vena vero demum que inferiores
thoracis octo costas non enim utique omnes demum nutrit usque ad dyafragma veniente Non enim oportet subtiliter examinare nunc si excidit ex ea aliqua pars eius
parva Qualiter autem expuitur pus illud nequaquam temptavit dicere quaemadmodum
neque eorum qui ab ipso quis Non enim utique sicut arteriam quandam aiunt a magna
abscisam ad pulmonem ferri secundum eandem rationem habent enunciare quid de
vena Nam arteria quidem videtur et si non subscissa manifeste in hoc viscus set submissa demum ei et usque ad traceam arteriam explantationes mittens Venam autem
nullam neque nos vidimus neque aliquis alius anothomicorum scripsit neque ipse Erasistratus ausus est dicere ad pulmonem ferri a magna vena que est in dorso Concessum
enim est ab omnibus ex dextro ventre cordis pulmonem sanguinem suscipere per unum
vas solum Indigebit quidem igitur pus quod devenit ex costis in venam que est secundum dorsum prius quidem ad cor venire secundo vero in venam que ab eo in pulmonem fertur deinde tertio ex hac in traceas arterias que in illo transire et postea indigere tussi scilicet que in os reducere possit id Secundum quem quidem modum discretio puris quod mixtum est sanguini ab eo fit derelinquit dicere sicut foret aliquod parvum existens hoc et quodlibet transgrediens set non id maxime quod continet totum
eius sermonem Neque enim hoc est dicere quod sanguis qui continetur secundum
venam que est in dorso ad cor referri aptus natus est Ipsum denique contrarium est
ab aure dextra que secundum cor venam hanc incipientem simul secum ferre sanguinem particulas omnes thoracis que secundum VIII costas nutriturum Non enim particulas demum que secundum altas eius costas IV vene autem eius que illas nutriunt a
vena que ad sphagas idest occisivas refertur oriuntur in medio cordis loco et clavium
Ergo hoc inconveniens sequitur Erasistrati sermones Pus autem quod ab altis thoracis IV costis refertur in chilem venam maxime quidem ad venas que secundum collum
et homoplatas idest spatulas et capud et manus deveniunt iam autem et ad eas que
secundum totum animal defertur Hec igitur inconvenientia ea que ab Erasistrato
scripta sunt sequuntur et cum hiis adhuc quod derelictum est ab eo secundum logismon
idest rationem cause Dicens enim in medio pulmonis et costarum non facile est effusionem accipere pus propterea quod subcingens costas membranum nervosum et
forte et difficile divisibile est effundi quandoque quidem pus in regionem hanc non
negavit adiecit autem hoc sermoni idest non facile Set et utile fientis quandoque rationem cause reddere docentem vias quibus utens pus in empicis expuitur Quemadmodum autem perditos vidimus non paucos eorum qui dolent ita et salvatos alios
multos in quibus si quis coacervaverit secundum unamquamque diem expuitum pus
quandoque quidem VI vel VIII cotilarum idest pugillorum quandoque vero et X
quandoque vero et ampliorum inventum est capitulum universum Set quod semper
dicere assuevi et nunc dicam Multi medicorum manifeste visarum rerum nequeuntes causas dicere neque esse aiunt eas et nimirum demum ut dixi omnibus perforatis
thorace melicratum quod et per trauma idest plagam inmittitur confestim retussientibus Set et per agogen idest reductionem que enaimos idest sanguinea et kolletike idest conglutinativa appellatur non paucis perforationibus curatis expuunt quidam piodes idest putridum in primis diebus cum non bene neque certissime omnis
effusus fuerit sanguis per trauma idest plagam in eo quod concutitur is qui ita foratus
est homo Set membranum quod costas subcingit forte et nervosum est et difficile divisibile Si vis autem adde sermoni et membranum quod cooperit pulmonem
eandem habet naturam ei Et propterea effusionem humidorum que ad vacua thoracis
hoc quidem non transmittit hoc autem tcum ita sit Dicimus igitur et cutem multum
hiis membranis fortiorem et grossiorem existentem in porosibus idest refusionibus
catagmaton idest fracturarum ossium nunquam concedere extra ferri per se ipsam
sanguineum humorem quem vidimus ita multum in quibusdam effusum ut infundat
totum superligaturas Si vero hoc apparet fiens non adhuc admirabile nec per subtilia membrana fieri hoc idem Melius autem esset non in hoc aporiari Erasistratum  quod transsumitur humidum quod in medio thoracis et pulmonis in traceas
arterias neque vero in arterias neque in venas defluit Secundum enim ipsum Erasistratum sibi invicem coextenduntur hec tria et concisa desinunt ultimis suis oris in
membranum circumiacens pulmoni Quid igitur utique unquam hiis tribus oris in unum
solum eorum transumptio fit hoc oportuit quesisse Erasistratum melius enim est
que fiunt qualiter fiunt querere non construere quoniam non fiunt Et nimirum non
apora idest indissolubilis neque ininventibilis michi apparet eorum que ex thorace
transumptio in pulmonem et potens versus fines tracee arterie fieri Hii enim non eandem habent stricturam finibus arteriarum et venarum quoniam plurimum substantie
tracearum arteriarum cartillago est non potens in ultimam devenire sinthosim idest
constrictionem et quoniam maius vas est quod tracee arterie quam vasa que duarum
aliarum Scissis igitur ipsis secundum pulmonem scissionibus paribus numero rationabile est eas que velud rami tracee arterie proportionaliter semper supereminere particulis que secundum reliqua duo genera Set et apparet manifeste hoc et secundum anothomiam idest incisionem huius visceris eandem proportionem supereminentie que secundum magnitudinem custodientibus semper vasis que adiacent sibi invicem quam a
principio habebat maxima Hec oportebat dicentem Erasistratum deinceps adicere tempus in quo transumitur pus ex vacuis thoracis in pulmonem utrum tempus
quod inspirationis vel quod exspirationis vel quod quietis est Deinde docentem neque
quod inspirationis esse neque quod quietis deinceps dicere quoniam secundum exspirationem transumptio fit Facillimum enim erat et ostendere hoc predemonstratam habentem energiam idest actum respirationis a thorace fientem nullum habente proprium motum pulmone set quando quidem thorax dilatatur sequela que ad quod
evacuatur eo dilatato secundum constrictiones vero eius concidente in se ipsum similiter spongiis quas manibus oppremimus assumentes Ita denique videtur procidens lovos
idest fibra eius per trauma pulmonis idest plagam in magnis perforationibus Set
ante quam perforetur demum contractus thorax vehementer inpremit humidum quod
continebatur in medio eius et pulmonis ad traceas arterias eius Set ne supervacanee intelligas hoc idest vehementer adiectum secundum hunc sermonem Si vero non valde
vehementer presserit pulmonem undique thorax non transumetur humidum in ora
tracearum arteriarum et huius gratia a natura data est animalibus in robur pressionis ea vocata tussis sinthoma naturale simile sternutationi et singultui et nausee de quibus sufficienter in libris De causis sinthomatum dictum est Ad generationem autem
sinthomatis huius naturalis fortitudine indigentes laborantes moriuntur decenter non
paucis vicibus in empicis passionibus ut utique predefecta eorum virtute Eutonotata
enim idest robustissima et citissima contractio thoracis operatur tussim non potest
autem eutonos idest robuste et cito agere inbeccillis virtus Igitur de expuitione que ex vacuis thoracis sufficiunt et hec Rursus autem ad preiacentem a principio sermonem redeamus Flegmones qui secundum membranum subcingens costas et
secundum musculos qui huic continui egritudinem operantur vocatam pleuresim que
inseparabilia quidem habet sinthomata febrem acutam dolorem ut tensis vel punctis
locis spiritum spissum et parvum pulsum parvum duram arteriam ostendentem cum
quadam tensione tussim secundum plurimum quidem simul cum coloratis sputis raro
vero et sine hiis quas indigestas nominant pleuretidas aut cito interficientes aut tempore ampliori solutas Set et dolorem quam multum usque ad clavim vel ypocondrium
pervenientem habent Alii vero sunt dolores costarum simul cum febribus ex quibus
ex necessitate quidem est spissus et parvus spiritus exspuitur autem nichil ut assimiletur secundum hoc aptistis idest inexpuibilibus pleuresibus Set et determinantur
facile ab eis et in nullatenus tussiendo ut in inexpuibilibus sicca tussi fiente et in neque
tensionem habendo pulsum neque universaliter duriciem et cum hiis adhuc febrem non
similiter acutam essendo Set et disnia eos minus molestat quidam autem et prementibus nobis flegminantem extrorsum locum dolent In hiis expurgatio quidem non fit per
sputa quoniam nequaquam ad vacua thoracis devenit quid humoris qui flegmonem
operatur Digesta autem ea nisi anticipaverit evaporatum esse quod factum est pusverticem facit ad cutem et inciditur

Inferiorem thoracis terminum veteres quidem omnes nominant frenas sive simpliciter adveniens eis sive ut quidam extimant quia flegminante eo nocetur frenas idest
sapientia qui laborat A Platone incepit vocari dyafragma nuncupante quidem
eo frenas similiter aliis veteribus extimante vero utilitatem que dyafragmatis in animalibus habere quia furibundum anime in corde contentum a concupitivo quod secundum epardia fractit idest separat Hinc autem consuetudinem habuerunt medici nuncupare id dyafragma antiquam nuncupationem renuentes quemadmodum fecerunt in
notieo idest spinali medulla Etenim et huic proprie substantie nomen medulla quemadmodum et organi quod nunc preiacet secundum sermonem frenes Illi igitur addita
est determinationis gratia notieos idest dorsalis sicut et collaris et lumbaris
deinde post hec fere omnes assueverunt nominare simpliciter dorsalem Et hic rursus
dimittentes nomen frenarum dyafragma idest septum vocant Aristoteles autem nominat ypozoma particulam hanc animalis non cognoscens neque ipse energiam idest
actum esse magnum eius et utillimum animalibus Est enim respirationis organum Decenter igitur impedit hanc patiens ut et in sermone de disnia antea dictum est
passionibus
que secundum compassionem in spinali medulla et in nervis qui ab ea fiunt in ipso
simul prebitis et propriis eius Accidentia autem et aliarum eius passionum quascunque secundum compassionem superioris principii infert nunc meminimus Igitur
ante quam desipiat quidem spissum et parvum operatur spiritum desipientibus autem
iam varie anomalum idest inequalem ut in libris de disnia demonstratum est Igitur desipientie quidem fiunt et in ore ventris malignanti et in ardentibus febribus et in
pleuresibus et in peripleumoniis Set desipientie que propter frenas idest dyafragma
prope freneticos sunt Nam in aliis quidem particulis patientibus et ardentibus febribus in declinationibus earum desipientia subsistit frenesibus autem proprium principium existit hoc idest neque in declinationibus febrium quiescere desipientiam Non
enim in compassione secundum illam egritudinem cerebrum patitur set secundum ydiopatiam et prothopatiam laborat et propterea paulatim consistit hec passio et
non repente insaniunt vel simul una sicut in aliis particulis quascunque dixi modo Et
non pauca sinthomata antecedunt constructionem eius et vocantur hec omnia demum
frenetica signa et ea scripserunt omnes qui ante me Nam hoc quidem vigilias vel
et alios sompnos turbativos in fantasmatibus manifestis ut et clament quandoque
et resiliant fautem de lecto stupidi et detenti inviti quandoque autem inrationabiles
obliviones ut petentes amida idest urinale nec adhuc mingant vel mingent esset obliviscantur tradere vas vel turbulentius vel universaliter audacius respondeant et maxime
si ante fuit ornatus Set et parum potatores omnes hii et magnum et rarum respirant
et pulsus eorum minor est spiritu eorum substantia pulsus vicina est nature nervi et quandoque ea que secundum inion idest occiput dolent Prope freneticandum existentes aridos sufficienter habent oculos vel aliquam secundum alterum
eorum lacrima effusam drimeian idest acrem et post hec et lippos et venas que in eis
plenas sanguine et ex naribus guttationes sanguinis cum hiis neque responsiones sapientes certissime faciunt vellera et festucas colligunt et febrem habent aridiorem non
magnas ad alterutra transmutationes facientem sicut alie quedam statum quidem vehementissimum habentes mansuetam vero declinationem Quid oportet dicere de lingua sufficienter aspera vel de hoc quod secus audiunt et intelligunt ea que nullatenus
eis dicuntur et quod aliquando iacent supine tristes respondentes nichil aut vix
vel parte aliqua dolorosas habentes dispositiones nequaquam sentiunt etsi vehementius quis eos tangat Paulatim enim ita in cerebro patiente
freneticant in alia vero nulla particula continuitas est desipientie preter quam in dyafragmate solo Prope continuitatem enim quodam modo venit ut propter hoc ipsum
placuit veteribus in particula hac flegminante fieri freneticos et nominare frenes id
propter eandem suppositionem ut et sapienti particule committens quid Differt autem
desipientia que ab hoc a frenetica sinthomatibus que secundum oculos et guttationibus
sanguinis que ex naribus et respirationis specie Nam magnus quidem et per multum
tempus spiritus freneticis deinceps est semper Hiis autem qui in frenis anomalus
ut et parvus quandoque fiat et spissus et rursus quandoque magnus et gemebundus
Incipiente denique flegmone qui secundum dyafragma ante quam desipiat parvum
et spissum respirant e converso hiis qui in cerebro antecedit enim illis magnus et rarus
spiritus Et succincte dicendum dictorum iam antecedere frenetica aut nullum aut
parva contingunt incipientibus flegminare dyafragma Quemadmodum demum rursus
anaspasthai idest sursum evelli quidem ypocondrium proprium ipsarum frenarum patientium mox a principio in cerebro vero unum quid eorum que postea superveniunt iam constructa passione et non incipiente Set et calor amplior est secundum
capud et faciem in his qui habent in ipso capite constructionem desipientie Alie vero
dyafragmatis passiones que secundum prothopatiam eius fiunt et que secundum compassionem hee quidem non sunt preiacentis opere quecunque manifeste patitur secundum alia sinthomata et secundum apostaseis que in eo fiunt hee autem in anteriori dicte sunt sermone

Quod secundum stomachum medium faringis idest ysofagi et oris ventris quod
ysofagum nominant veteres stomachum assueverunt qui post Aristotelem nuncupare ipso Aristotele veteri semper vocante nomine particulam hanc animalis Utilitas
autem eius duplex una quidem ut via eorum que transglutiuntur et que evomuntur altera vero secundum quam agit quid ad utrasque vias eorum que ex ore in ventrem deferuntur et eorum que ex illo referuntur ad os Duas enim habet sui ipsius particulas que
nominantur ab anothomicis tunice trahit quidem altera et potum et cibum in ventrem
emittit autem altera secundum vomitum Decenter igitur sunt duo genera passionum
eius altera quidem ut vie tranglutitorum altera vero ut organi eorum
que vomuntur et transglutiuntur Harum quidem ipsarum duarum utilitatum altera quidem necessaria semper est altera vero secundum quoddam tempus Manifestum igitur
omnibus genus quidem sinthomatum que quidem in ipso ut via cibariorum est cum
ab aliquo tumorum qui preter naturam coartatio pori qui secundum ipsum fiat Alterum autem cum ipsa neque at proprias energias idest actus perficere Igitur dictum
est quidem et antea cum de chinanca sermo fiebat que sequitur transpositionem spondiliorum que in collo quod acquisibilis ei coartatio accidit presso ab eis Set et nunc
rememoretur et hoc ipsum simul autem in memoriam revocentur et tumores submissorum ei musculorum secundum quemcunque modum fientes ostensi sunt enim omnes
in libro De tumoribus qui preter naturam In omnibus autem hiis commune coartatio
in transglutiendo tanta fiens multotiens ut remittatur potus ad nares Cum nimirum
flegminans ipse ex se habuerit coartationem non ex vicinantibus acquisitam dolor
vehemens fit in transglutientibus simul cum difficultate transglutitionis et maxime
cum laborans supinus iacens temptaverit transglutire Idcirco et transformari et residere desiderant eo quod contingit edocti facilius in hoc scemate transglutientes ut
utique non parum conferente adlatione ciborum que ad declive et potente demum
multotiens et sola fieri post expressionem que ex ore in principium stomachi Secundum resupinam autem accubationem nullum auxilium ad declivem fit allationem set
a sola energia idest actu qui secundum stomachum perficitur transglutitionis opera
Universas autem nostis flegminantes particulas secundum energias quidem dolentes
mitigatas autem in quietibus Sensibili vero existente stomacho eo utile est et hic
previsio particule ad dignotionem passionum que in ipso ex responsione laborantis
cum ipse non omnifariam fatuus existens sciverit manifeste interpretari que patitur
Nam si demum potens interpretari esset maximum privilegium ad dignotionem passionum eius est sensus qui fit secundum stomachum Nam quandoque quidem atoniam
idest imbeccillitatem sentire aiunt in multo tempore vix transeuntibus stomachum
que per ipsum feruntur quandoque vero secundum quidem primum impetum parate descendentibus detentis autem rursus ut incuneata esse videantur deinde reliquum allationis intristanter et facillime pertransglutientibus Igitur primus quidem
modus atoniam idest imbeccillitatem indicat energie idest actus alter vero coartationem secundum aliquam particulam Alterutrius autem horum differentias ex aliis
sinthomatibus licet agnoscere Nam in atonia quidem cum secundum discrasiam solam
fiat sine tumore preter naturam tarditas homala idest equalis sine dolore que secundum transitum eorum quetransglutiunt superintensa quidem in resupinis accubationibus mitigata vero in rectis colli scematibus idest figurationibus sine sensu qui secundum coartationem assuevit contingere Que vero cum tumore aliquo coartationem
fert secundum aliquam particulam super alias secundum quam et tardus transitus fit
Et cum aut flegmonosus aut herisipilosus tumor fuerit et cum dolore et siti et caloris
multi sensus erit cum febribus non valde aliquo calidis neque secundum proportionem
sitis Si vero quis non valde calidorum tumorum fuerit sine febre demum et calore et
siti anomalia idest inequalitas transglutitionis secundum unam aliquam partem
detentis cibariis et magis cum grossiora et duriora transglutierint et cum dolore aliquo
brevi Talibus sinthomatibus in tempore multo fientibus et quandoque
et febribus effimeris contingentibus et frica idest infrigidatione est quando scrutantibus nobis apostema difficile digestibile in stomacho fieri contingit tempore procedente sensus ipsi laboranti factus esse scissionis in qua pion idest pus vomuit et mox
et secundum posteriorem diem et tertium et deinde insecuta sunt eum alia omnia deinceps ulcerati stomachi signa Etenim in drimesi idest acribus et acidis et alicis idest
salsis et strifnis idest ponticis transglutitis sentiebat mordicationem vel stipticitatem
et dolebat secundum illam partem etsi nichil transglutiebat set moderate Fortiorem
enim mordicantia et stipticantia doloris sensum operabantur Hic igitur quidem in
multo tempore vix salvatus est committente ei et etate Quicunque vero seniores eo
corrupti sunt Dolor denique demum omnibus qui in stomacho passionem habent dolorosam secundum metafrenum designat Et causa manifesta videntibus nobis superextensum dorso stomachum Quoniam autem secundum eosdem modo sex eis que secundum stomachum vasis vomunt sanguinem secundum quo sex aliis omnibus rationabile est Set relationes quidem sanguinis que secundum scissionem et cum doloribus fiunt significantes locum in quo facta est scissio Similiter autem eis et relationes
que secundum corrosionem  que vero secundum apertionem indolorose finaliter
sunt hoc ipso igitur determinantur ab aliis et in eo quod neque in plaga idest percussione vehementi neque in catatosibus idest casibus factum esse quemadmodum scissiones assueverunt fieri Contingunt autem et sine occasione que extrorsum quandoque
scissiones vasorum pre multitudine sanguinis Que vero secundum corrosionem ulceratione antecedente fiunt ulcerationes autem scissiones faciunt vasorum
et fluxiones malignorum humorum quemadmodum videntur in cute contingentes multotiens

Os ventris veteres cor nominabant a quibus infert sinthomatibus ut aiunt ita nuncupantes Non enim solum ut a cardiacis sincopis ita et stomaticis occupantur quidam
set et a spasmis et caris et epilensiis et melancholiis iam autem et sinthomatibus que
suffusorum ut in sermone qui de oculis antea dictum est Et hec omnia compatientibus ei particulis aliis fiunt Quia secundum propriam narrationem inappetitus et corruptiones escarum superficietenus natantium operatur quemadmodum in fundo ventris firmari apta nata sunt et maxime cum fuerint difficile corruptibilia horum nichil
patitur Attendere igitur diligenter oportet passiones que secundum compassionem in
eo fiunt et separare eas ab hiis que secundum protopatiam in illis particulis fiunt quarum energias idest actus ledit os ventris patiens quia sicut veteres omnes nominaverunt cor ita qui nunc nominant stomachum Determinatio vero ex antecedentibus maxime fit manifesta viro trito circa dignotiones Proprietates enim quedam ineffabiles adveniunt fabilibus sinthomatibus semper certiorantes dignotiones patientium particularum Igitur illas quidem unusquisque sibi ipsi adinveniet que vero velud fundamenta
totius dignotionis ex quibus studiosi et proprietates que impossibiles dici se ipsos 
docebunt ego narrabo Iuvenis quis occupabatur a passione epilensie gramaticus
cum maxime vehementius edocebat vel sollicitus erat vel amplius ieiunarat vel irascebatur Huic os stomachi extimavi pati bene sensibile existens in quo secundum compassionem cerebrum totum corpus concutere spasmatice Quocirca iussi eupepsiam idest
bonam digestionem solam eum diligenter procurare tertia vero hora vel quarta diei
panem studiosius constructum offerre solum quidem si insiticulosus fuerit sitim
autem sentientem ex vino mixto quod quiescibiliter stipticans et album sit Hec enim
et tonant idest roborant ventrem et capud non percutiunt quemadmodum vehementia Ut autem ei hoc facienti contingit nichil pati certissimam cognitionem habui
eorum que coniecturaveram antea et dedi ei de amaro farmaco quod per aloen bis et
ter in unoquoque anno quia et purgat a superfluitatibus totum ventrem et roborat ad
proprias energias idest actus annis hic vir quibus supervixit amplioribus viginti et
sanus inculpabiliter existit Si vero alicubi raro a circumstantiis rerum ieiunus coactus
esset existere contingebat capi brevissimis eum spasmis Consideravi vero et alios ab ore
ventris epileptice spasmatos quando vehementer indigesserant vel vinum amplius
merum biberant vel veneriis intemporanee utebantur Quosdam autem in febribus
consideravi spasmatos repente nullo antecedente signo eorum que presignificabant
spasmum quibus superveniente colerico vomitu confestim contingit eripi a molestantibus omnibus Quidam autem eorum qui ita patiebantur vomuerunt phaia idest
nigra et quidam similia prasii et porri suco quidam autem a multitudine cibariorum
malorum gravati karodeis idest stupidi fiebant usque dum vomerent tribulantia os
ventris Horum nichil speraverit utique quis in ore ventris factum esse quemadmodum nec sincopim nisi multotiens visa essent fientia Nervorum enim habet multitudinem ex cerebro descendentium non tamen ut extimaretur per eos in tantum compassionis devenire principium ut spasmos inferat Adhuc autem magis neque cor in tam
magnam devenire compassionem patienti ori ventris ut acuta sequatur sincopa Facta
sunt autem sompnia multis non solum et sompni turbulenti set et desipientie propter
humorem malum in ore ventris coacervatum De fisode vero idest ventosa et ypocondriaca idest precordiali vocata egritudine nullus est qui non dixerit quod difficile
animosos et desperantes de omni bono et tristes operatur et universaliter dicendum
nullo derelictos a melancholicis Apparent autem et hii post indigestiones vehementius capi a predictis sinthomatibus Plures autem eorum et splenetici sunt ut extimet
quis et ex hoc viscere confluere in ventrem malum ycorem idest liquorem Quecunque igitur secundum cerebrum vel secundum oculos fiunt sinthomata malas anathumiaseis idest evaporationes sequuntur humorum Stomacice vero sincope propter proprietatem dolorum qui secundum ipsum exsolutionem inferunt fortassis autem et discrasia eius perveniente ad cor ut et illo in discrasia magna facto repentina simul cataptosis idest ruina sequatur virtutis Manifestum autem quoniam et in mulieribus vocate kittai fiunt particula hac patiente quibuscunque enim concupiscentibus vel
mala cibaria concupiscentibus fiunt hec omnia organi concupiscentie passiones sunt
quod monstratum est os ventris Similiter autem et vocate nausee idest fastidia huius
partis sunt passiones quemadmodum et cardialgie idest cordis dolores et lynges idest
singultus Causas autem omnium talium passionum in causis sinthomatum diximus
quare nil oportet adhuc morari in hoc Et enim quecunque secundum discrasiam ei
fiunt differentie egritudinum ut omiomerei idest consimili corpori contingentes transimus in illis Quecunque vero ei contingere assueverunt organice egritudines manifestam dignotionem habent et latere vos nequaquam quid eorum potest reminiscentes communium in eis signorum antea dictorum in hiis monumentis et dictorum in
aliis quibusdam Neque enim apostemata fientia secundum locum hunc neque flegmonosi vel herisipilatosi tumores latebunt utique vos quare nec ulcera nam dignotio
quidem eorum communis hiis que in stomacho predicta sunt manifestior autem in tantum quantum sensibilior est particula hec et promptam et apertam dignotionem habens Similiter autem et de spuitione sanguinis ex eo species quidem signorum communis hiis que in stomacho predicta sunt dignotio vero manifestior Decens quidem utique
et spatiositatem totam ventris in simili dispositione hiis que in ore eiusdem dicte sunt
fieri et sinthomata ferre similia in essendo vero multum violentiora que secundum os
despici et contempni contingit a medicis ut neque universaliter fientia ea que secundum
partem inferiorem ventris Set operam demum digestionis in partibus que post os fieri
omnes confitentur quare et indigestionum causa fit hoc non bene dispositum
cum videlicet non propter mordicationem cibariorum vel multitudinem vel qualitatem
contigerit homines indigessisse Quecunque vero egritudines alie communes omnium
particularum sunt organice et secundum solam discrasiam manifestum habentes patientem locum non sunt proprie presentis opere In ea enim quecunque effugiunt particule sensibilem cognitionem preiacet scrutari De vomentibus autem ex eo sanguinem
dissonantia est quodammodo extimant enim quidam impossibile esse evacuationem
sanguinis ex epate vel splene procedere sicut neque puris ex eis Michi autem investiganti alterutrorum opinionem videtur fieri quandoque per eum evacuatio ex predictis visceribus Set in sermonem qui de eis doctrina talium remittatur etenim deinceps
hiis que dicta sunt cognovi de passione que secundum epar et splenem transire

Et secundum hanc particulam ut et secundum alias omnes duplex genus egritudinum est alterum quidem in discrasia sola sine tumore preter naturam
Simul autem cum tumoribus herisipilata et flegmones et sciri
idest duricies et spirituales tensiones et humorum grossorum vel viscosorum emfrases
idest obstructiones in finibus vasorum fientes quecunque vena que in pilis idest portis eius procedunt Igitur has quidem sequitur gravitatis sensus iniacentis secundum
dextrum ypocondrium Cum autem et spiritus atmodous idest vaporosi coacervata
fuerit multitudo non habentis exitum non gravitatis solum set et tensionis sensus fit
Set et flegmones quicunque sine atonia idest imbeccillitate visceris fiunt qui quidem
in cirtis idest gibbosis eius partibus fiunt et maxime cum fuerint magni facillimum
utique nobis est cognoscere et per solum tactum Quicunque vero in simis idest cavitatibus per sequentia sinthomata magis quam pertactum Incipiam autem ab hiis que
secundum cirta idest gibba fiunt rememorans vos prius eorum quos in anothomiis
idest incisionibus considerastis musculorum qui post cutem ordinati sunt octo numero existentium in coniugationibus quatuor Prima enim eorum rectorum musculorum totorum carneorum a locis que secundum pectus ad vocata ab anothomicis
pubis ossa descendentium Aliorum vero trium usque quo tangunt rectos carneam
eorum partem habentium cum autem eos primum tetigerint in enervationem membranosam desinentium Una quidem coniugatio musculorum horum que et omnium extrorsum est a thorace defertur obliqua ante et deorsum delata Secunda vero altera secundum contrarium hac deorsum veniens ante et sursum fertur obliqua Huic autem
submissa est tertia coniugatio musculorum tortuosam habentium positionem superinmissorum peritoneo idest omento Igitur rectorum quidem musculorum tumores preter naturam oblongi sunt et secundum medium totius ventris extenduntur circumassumentes umbilicum sicut ipsum musculorum iugum Itaque manifestam habet hoc dignotionem redargutam et ex positione et scemate et adhuc ex hoc quod nullus musculus
extrorsum eorum preiacet Communia sunt autem hec et obliquis qui ex thorace deferuntur Qui autem submissi sunt hiis difficiliorem habent dignotionem omnium autem
difficillimam tortuosi Manifestum autem est quoniam epar horum intus est sub
omento Tribus igitur superinmissis ei musculis cognitio que per tactum inpossibilis est
sine fiendo magno eis flegmonem vel essendo attenuatos superiacentes musculos
Set flegmonem epatis ostendunt gravitas demum que secundum dextrum ypocondrium
et dolor anaspon idest evellens velud ostendendo totum ypocondrium et dolor qui
usque ad clavum extenditur et enim et hic quandoque fit tusses parve
et color lingue secundum principia quidem rubior fiens et postea mutatur in nigredinem desiderium cibi aufertur sitiunt continue vomicant coleram puram quasi vitellum
ovi postea vero quando queet yodis idest viridis Detinetur autem eis et
venter nisi demum cum atonia idest imbeccillitate visceris contingerit fieri flegmonem Similia vero hiis sunt et sinthomata herisipilatis et febris simul cum siti vehementissima fit hiis Causos enim a veteribus nominatos quam multum fientes videmus in
flammeis dispositionibus epatis et ventris Nam fiunt quidem causodees febres et propter herisipilatosum flegmonem pulmonis quemadmodum demum et per totum corpus
propter putredinem humorum colericorum in inmoderatum fervorem devenientium set
vehementissimi propter ventrem et epar assueverunt fieri in quibus particulis sepius
metaptosis idest transitio ex talibus febribus in marasmum idest tabem desinunt Igitur de marasmo quidem scriptum est singulariter Flegmones quidem qui secundum
symas idest cavas partes epatis fiunt superhabundant eis qui in cirtis idest gibbis
epatis anorexiis idest inappetitibus et nauseis et vomitibus colericis et siti vehementi
quemadmodum qui in cirtis eos qui in symis in magis dolendo secundum dictas nuper
respirationes et in movendo tussiculas et in eo quod extenditur usque ad dextrum clavum dolor ut cataspasthai idest evelli extimetur ipsa Nothe vero coste condolent
utrisque aliquando et hoc eis commune decenter est contingens non omnibus quoniam neque copulatur omnibus per membrana epar costis ut est non solum in pithecis
idest machmonibus set et in aliis animalibus considerare Nam hiis quidem apparet
copulatum hiis autem non Igitur fit quidem quandoque et cirtorum visceris flegmon
quemadmodum demum et simorum Non tamen consistere demum potest secundum
alteram partium certissime circumterminatus continua enim est caro huius visceris secundum omnes eius particulas Hiis denique qui naturaliter subtile habent ypogastrium idest quod supra ventrem quando aut propter egritudinem factum fuerit
subtilius subiacent manifestius magni flegmones epatis proprium habentes preter superiacentes musculos quiescere secundum circumscriptionem repentinam simul tumorem qui subiacet manibus Unusquisque enim musculorum ceu continuus totus existens sibi ipsi paulatim minoratum habet tumorem flegmonis epati vero soli contingit
repente simul circumscriptum habere eum Manifestum autem quoniam scirroumenon
idest induratum apertiorem habet dignotionem ipso qui secundum scirrum idest duriciem tumore duriore flegmonis existente et subtiliatis hiis que preiacent corporibus
in talibus dispositionibus Procedente vero tempore et nimirum maiori fiente eo qui secundum scirrum tumore contingit dignotionem eius ad tactum difficiliorem fieri in
preveniendo iam parenchysin idest interfusionem ydropicam sequi Nam sine patiendo quidem epar nunquam fiet talis passio non semper autem secundum prothopatiam eius consistit et si quam maxime propter hoc fit Nam quia quidem id sanguinationis est organum consequens est infortunari energiam idest actum hunc in malignatione huius visceris Contingit autem ut dixi alias alia parte in discrasia valde frigida
fiente tradi infrigidationem ad epar Igitur in splene quidem et ventre et omnibus intestinis et maxime hiis que secundum ieiunum vene omnes que secundum mesenterium
hecticen idest habitudinalem discrasiam patientes coinfrigidant sibi ipsis facile
universas venas que in simis idest cavis partibus epatis ex quibus et in ipsum corpus
epatis totum traditio fit discrasie In pulmone vero et dyafragmate et nefrois idest renibus vene que secundum cirta idest gibba visceris in compassionem veniunt priores
codisponitur autem tempore videlicet et hiis totum viscus Hec quidem ita habere ut
dictum est nunc nullus altercabitur preter quam si quis litigiosus vel omnifariam indoctus fuerit De emfractationibus idest oppilationibus vero non similiter manifestum
Nam quoniam quidem vene que secundum syma idest cava visceris a vena que in pilis
idest portis plantate desinunt in subtilissimas fines manifeste apparet quemadmodum demum et quoniam ad eundem deveniunt locum alie fines earum que extenduntur a chili idest cava ad cirta idest gibba visceris Non tamen demum coapertiones
eorum videntur non tamen altercatur quis set omnes velut ex uno ore enuntiant anadidomenen idest redditam escam in totum corpus pertranseuntem omnes que secundum
syma venas ad eas que secundum cirta transumi per dictas fines Concesso autem hoc
et tumore qui flegminantium et scirroumenon idest induratorum stringente
transitum sanguinis rationabile esse apparet sicut placuit quibusdam quod subtile et
aquosum in sanguine transumi et toti corpori inferri certissimum vero sanguinem qui
propter grossiciem eius secundum syma visceris manet causam ei fieri plethoricarum
egritudinum Reinvestigantibus nobis opinionem hanc hoc quidem quid de predictis
concordari videtur hoc autem quid differre ab apparentibus Nam quod aquosum
quidem in sanguine transumptum in chilam idest cavam venam ubique corporis fanadidosthai certum similiter crossum si non clauditur in venis que secundum viscus
in ieiunum et subtile intestinum et colon et cecum et anum retroferri fortassis et aliquis
dixerit et in ipsum ventrem Non tamen apparens est hoc fiens nec in tumoribus epatis qui preter naturam nec in emfrasibus idest oppilationibus set totum quidem corpus flegmaticum sanguinem continere videtur et secundum anasarcum et leucoflegmatias yderos nominatos Per ventrem autem nil sanguineum neque in hiis nec in ascitis
et tympaniis excernitur aquosa vero humiditate repletum est quod in medio omenti et
subiectorum eius corporum Rationabilius igitur est in infrigidatione visceris non transmutare in sanguinem anadidomenen idest redditam escam set et coinfrigidari
venas que in toto corpore et maxime quoniam multotiens tumor quidem nullus in
epate apparet parenchysesi idest interfusionibus vero ydropicis occupantur splene
male agente vel hiis que secundum ieiunum vel subtile intestinum vel mesareum vel
pulmonem et nefros idest renes vel et propter immoderatam emorroydis evacuationem
vel rhoun idest fluxum muliebrem vel menstruorum detentionem aut aliam aliquam
in matrice magnam dispositionem Videtur enim in omnibus talibus nullum preter naturam tumorem habente viscere ydericis capi egritudinibus corpus maxime aperte
est hoc videre in caumatibus in intemporaneo potu aque frigide infrigidatum repente
simul epar ut confestim operetur parenchisim idest interfusionem ydericam antequam in tumorem elevetur schirodea idest durum Hiis autem qui ita patiuntur appetitus cibariorum fortis fit Et nichil mirabile didicimus enim in ore ventris infrigidato
tales appetitus contingentes Set de yderis vel ydropibus vel qualitercunque quis nominare voluerit ad presentem demum suppositionem sufficiunt et hec

Utrum autem semper in ycteris patiens locus epar est vel et aliqua alia dispositio
operatur passionem hanc transeuntes iam scrutemur Videtur enim quandoque nil
universaliter patiente viscere hoc colere ochre idest flave refluxio ad cutem fiens cretice quemadmodum alia quedam aposcematum idest incuneationum Videtur autem
et sine crisi colericus factus sanguis secundum quandam corruptionem extraneam qualia et feris mordentibus fiunt Morsus denique quis imperialium famulorum cui opera
est viperas venari usque ad aliquod tempus de consuetis sibi ipsi farmacis bibit quid
transmutato vero ei colore toto ut factus esset porriformis veniens ad nos singula
enarravit et bibens de tyriace antidoto citissime colorem qui secundum naturam recuperavit Quesito vero a medicis si farmacie sunt propria signa propterea quia multotiens
visum est sine mortalibus farmaciis in corruptionem humorum devenire corpus similem
corruptioni que per farmaca fit mirabile nil est et talem quandoque contingere versionem humorum ut ycteretur totum corpus Possibile vero et propter alterationem eius
que secundum naturam craseos ipsius epatis talem factam esse cacochymiam sine emfrasi idest oppilatione vel flegmone vel scirro Etenim apparet demum manifeste
quandoque quidem ochroleucis idest viridibus albis herbis simile totum corpus fiens
quandoque vero plumbo similem habens colorem vel et phaioteran idest fusciorem
isto et quasdam alias ineffabiles proprietates colorum in malis digestionibus epatis
sine tumoribus qui preter naturam Quemadmodum demum et propter splenem tales
fiunt multo nigriores hiis que in epate difficiles quidem interpretari cognosci vero faciles hiis qui multotiens viderunt Stesianum denique cum in dignotionibus erat nescio
qualiter putabant plures visitantium medicorum apostasin habere in epate Et quia
ampliori tempore nil addebat ad melius vocavit me Considerans igitur eum simul in
primum intrando in domum ubi iacebat dixi hoc quidem nullum in viscere tibi
malum esse alia vero denudans ypocondrium sciam Et erat huic apostema musculorum qui in profundo et concreabatur pus iam in medio tortuosorum et eorum qui
deorsum referuntur obliquorum quos medios scitis iacentes et eorum qui omentum
tangunt tortuosorum et eorum qui superficietenus in cute obliquorum desuper inferius
feruntur Ita vero et alios multos scitis me significantem ut ex colore enuntiarem quandoque quidem epar esse quod patitur eis vel splenem nec preteritorum audientem quid
nec per tactum cognoscentem passionem viscerum Idcirco et multotiens audistis male
dicentem me hos qui prius ausi sunt prostatas idest presides se ipsos medicinalis
contemplationis enuntiare curare vero egrotantes nolentes Plurimi vero eorum empirici et methodici facti sunt quibus si quis dixerit possibile esse per solum colorem
quandoque dignoscere patientem locum aperientes os inverecundam eorum linguam
velud quendam canem rabientem colloquentibus emittunt Set non ad illos qui nunc instat sermo Itaque iam tempus ad aliud ire genus sinthomatum indicans epatis atoniam
idest imbeccillitatem ipsam secundum se ipsam solam sine flegmone sicut demum et
parum antea sermo que de flegmone eius redargutus est solus sine infirmitate que secundum propriam virtutem Quia igitur operam epatis scimus sanguinis generationem si qua utique causa hanc facere apta nata est virtutem epatis eam dicemus existere
propriam Additur autem sermoni hoc idest propriam propter communes omnium que
in nobis particularum quas in opera que De virtutibus naturalibus pertransivi attractivam dico et retentivam et excretivam Alterativa vero que quarta secundum genus secundum speciem est sanguifica Omnium autem virtutum substantias propriis crasibus
particularum didicistis existere Continget itaque et secundum epar
cum in aliquam octo discrasiarum devenerit noceri virtutes eius nocumentis propriis
discrasie de quibus dictus est quidem sermo communis in tertio Causarum que in sinthomatibus proprius autem uniuscuiusque particule secundum speciem proportionale communi Secundum epar denique calide quidem discrasie assant et comburunt humores qui persistunt in eo et eos qui per venas que in mesenteriore feruntur Frigide vero grossum et difficile effluxibilem et difficile mobilem operantur eum qui iam
continetur in eo flegmaticum autem et colericum et semidigestum eum qui refertur
Ita vero et aliarum duarum sicca quidem discrasia sicciores et grossiores humores operatur humida vero leptomeresteros idest subtiliores et aquosiores Cum igitur videris egestiones velud noviter occisarum carnium loturis assimilatas certissima cognitio hec nobis sit passionis epatice Vocantur autem precipue epatice que propter infirmitatem eius virtutis substantie denique epatis sunt hee proprie passiones Didicistis
autem quod uniuscuiusque primorum corporum substantia secundum crasim est quatuor qualitatum Similiter autem et si velud sanguinis fecem consideraveris per anum
excretam epaticam scies et hanc esse cognitionem Igitur subtilis quidem et ycoroformis infirmantis sanguinari est visceris cognitio Que vero qualis fex superassantis
sanguinem Et nimirum et hoc multotiens videntes meministis secundum principia quidem ycores sanguineos excernentes in procedenti vero tempore grossum et melancholicum sanguinem in ultimo vero et nigram certissime coleram Nam incipit quidem
quandoque et sine febre passio que secundum frigidam discrasiam cum subtilis ycor
sanguinis excernitur Procedente vero tempore corrupto sanguine qui secundum viscus
superveniunt febres Et valde contempnunt eas inexperti et quandoque et finaliter infebriens eis videtur laborans esse et factum esse hoc putant propter ieiunia que
propter inappetitum magis quam propter medicorum preceptum qui patiuntur ita faciunt Secundum ventrem igitur nullo excreto in medio et febre extimata neque universaliter esse balneant et concedunt negligentius dietari Et sic rursus venter excernit corrupta cibaria et aliqua epaticarum insecuta est egestionum Quibusdam autem eorum
qui secundum frigidam discrasiam inceperunt egrotare non solum non exsolvitur appetitus set et esurire quandoque aiunt nunc magis quam prius Non tamen demum calidas discrasias sequitur unquam appetitus escarum set  sitis fortis et febris non ingenerosa et malorum humorum vomitus Igitur hec quidem propria sinthomata epaticorum sunt Nominari autem dixi musita illos quibus infirma visceris virtus est in quibus
plures medicorum decepti dissinteriam esse extimant hanc passionem Alia vero
sunt ut dictum est sinthomata que flegmonis Et quandoque convenientibus utrisque
passionibus alterutra apparent et oportet paratam eorum habere memoriam Ita enim
non solum laudari ab hiis qui utuntur nobis set etiam in admiratione duci fiet superconsiderantibus et communia ad alias passiones quemadmodum pervenire ad nothas
costas dolorem et coevelli extimare clavim et respirare parvum et spissum Ego denique primum quando in Romam veni a Glaucone philosopho multum in admiratione
ductus sum in tali quadam dignotione Obvians enim michi secundum viam dixit in
tempore apparuisse et ita inmittens in sua meam manum prope laborantem dixit
sumus quem vado consideraturus modo et rogo mecum venire te ad eum Est enim qui
a Sicilia medicus quem ante dies paucos considerastis ambulantem mecum Quid
autem quod contristat dixi eum est Hic autem valde ordinatim confessus
est apertissime Et erat enim verax nequiens occultator mentis esse neque callidus
Quia michi ait enuntiare heri qui circa Gorgiam et Apellam dignotiones et precognitiones fecisse te vaticinative magis quam medicinali arti adherentes concupisco experientiam ipse sumere non tui tantum quantum eius quod secundum medicinalem
artem si et talia dignoscere et precognoscere potest Hec igitur dixit et eramus in
ianua laborantis ut neque retribuere sermonem possim provocationi eius neque dicere
que nostis dicentem me multotiens Quod quandoque quidem nobis fortunate apparent
quedam quandoque vero amphibola omnia sunt et propterea secundam et tertiam
superscrutationem expectamus Set nimirum post primum introitum obviavit quidam
nobis pelvim ex thalamo deferens habentem velut carnium noviter occisarum loturam subtilem sanguinis ycora idest liquorem certissimum signum epatis patientis Ut
igitur neque universaliter videns id introivi simul cum Glaucone ad medicum et inmisi manum carpo idest pulsui volens cognoscere utrum et flegmon adsit secundum
viscus vel solum atonia idest imbeccillitas Medicus autem existens ut dixi qui iacebat
nuper ait decubuisse postquam egesserat itaque excogita tu quid spissitudini pulsuum
et propter exsurrectionem Quod audiens et per pulsum visceris dignoscens flegmonem et circumaspiciens et ad superpositam in fenestra caldariolam parvam ysopum
habentem in mellicrato preparatum extimavi putare medicum se ipsum esse pleureticum dolore ei secundum nothas costas existente qui et in flegmonibus qui secundum
epar supervenit quandoque Hunc igitur sentientem se ipsum et respirantem spissum
et parvum et provocatum tussiculis parvis extimavi putare se ipsum esse pleureticum
et propterea preparasse ysopum in mellicrato Prebente igitur michi fortuna viam ut approber apud Glauconem scienter attuli manum meam in nothas costas laborantis in
dextra parte et ostendens simul locum dixi dolere eum hic Eo vero confitente Glaucon ex pulsu solo dignotionem patientis loci extimans factam esse visus est michi admirans Ut igitur eum magis percuterem adieci et hoc sicut confessus es dixi hic dolere
confitere quoniam et tussire fit tibi desiderium et tussis ex intervallis maioribus tusses parvas siccas nullo exputo Hec dicente me secundum fortunam tussivit talem speciem tussis qualem dicebam ut Glauco magis admirans non detineret se ipsum set laudaret clamans magna voce Ne igitur dixi hec sola extima artem hanc sufficientem divinare circa laborantes set et cum hiis adhuc hec que nunc a me dicentur Testabitur
autem eis laborans ipse Hinc autem rursus incipiens dixi ad eum cum respiraveris
maius sentis quidem utique alicubi et vehementiorem fientem dolorem secundum
locum quem monstravi tibi sentis autem et gravitatem iniacentem secundum dextrum
ypocondrium In hiis autem neque ipse egrotans adhuc silebat set admirans clamavit
cum Glaucone sentiens igitur bonam fortunationem secundum illud tempus audebam
quidem dicere quod clavis sit ut evulsa Sciens autem hoc magnos flegmones sequens
et schirros idest duricies non presumpsi dicere verens frangere quid anteriorum
laudum Supervenit igitur michi cum cautela enuntiare et sapienter laboranti clavim
dixi subevulsam senties cito nisi existit tibi factum iam est dixi adhuc addiciam
hiis que dicta sunt divinationem Dicam enim et laborantis suspitionem quam habet
de hiis quas patitur passionibus Igitur Glaucon quidem non despero neque de hac
dixit divinatione ipse vero egrotans inopinabili promissioni stupens inspexit me acute
intendens mente dicendis Et utique et dicente me pleuresim eum extimare molestantem
esse egritudinem hic quidem testans est admirans non ipse solus set et qui assistebat
ei et qui fomentaverat ut pleureticum oleo parum antea Glaucon autem ex illo et
de nobis et de tota medicinali arte dignam rationem suspicatus est antea nil magnum
artem habere extimans ex eo quod nunquam collocutus fuerat preparatis secundum
eam dignis ratione viris Dicta sunt a me hec ad vos ut scientes que propria
passionis uniuscuiusque sinthomata et que communia ad alias passiones et cum hiis
adhuc hec quidem alterutriusque generis inseparabilia hec autem in quantum multum
hec autem amphidoxos idest undique vel raro fientia et prebente fortuna vobis occasionem talem qualem dixi michi ipsi factam esse quandoque directe ea uti possitis
Multotiens enim fortuna quidem magnas approbationis occasiones inmittit uti vero eis
multi propter inperitiam nesciunt Set artifex quidem cum unum consideraverit sinthomatum indicantium passionem simul et patientem locum alia invenire in predicationem non parum sufficiens erit hec quidem ex necessitate sequentia hec autem ut quam
multum patientem locum et passionem que secundum ipsum Meminisse autem vos
maxime oportet generalium contemplationum que utique et universalia nuncupant
communia multarum existentium particularium ut in omni materia particularium
rerum exercitemini dignoscere eas cito Est autem communis sermo quem dicere
debeo de naturalibus virtutibus quas in unaquaque particula predidicistis ordinatas
esse secundum genus Quarum primam quidem attractivam nomino eorum qui proprii
particule humorum in nutricationem appetitivam simul et evulsivam existentem deinceps autem ei secundum attractorum alterativam secundum quam qui attractus est
humor assimilatur ei que nutricatur particule Et huius famulatrices alie due detentiva
quidem cum coquid attractum humorem in sui ipsius naturam ea que alterat particula
excretiva vero cum post coctionem excernit quod inutile quod vocatur superfluitas
Has virtutes in unaquaque particula patiente semper scrutari admoneo qualiter habent
robur et imbeccillitatem Puta in epate quia de hoc preiacet dicere attractiva quidem
virtus patiens qualitercunque cibum in ventrem derelinquit sucum factum ut excernatur per anum ipse certissime coctus humidus et non exsiccatus Erit autem vobis hoc
ipsum signum eius patientis Quecunque enim ab aliquibus ut causis fiunt hec sunt
eorum signa Hanc passionem quidam mesaraici aiunt esse idest mesenterii et vocant
illos qui ita egrotant mesaraicos quia per vocatas venas que in mesareo et in mesenterio
anadosin idest redditionem fientem vident infortunantem eam esse incidentes in
ignorantiam similiter hiis qui manus extimant pati eorum qui sincopantur stomatice
aut cardiace quia per eas energin idest agere ut antea nequeunt Vene enim que secundum mesareum velut manus sunt epati cibum qui ex ventre deferentes ad id Simile vero quid hiis faciunt et qui dissolutorum crura propter aliquam passionem
medulle que secundum lumbum cruribus quidem afferant farmaca medullam vero
contempnentes Igitur si quidem flegminat mesareum vel aliqua passio alia sit secundum ipsum decenter utique quis extimabit passionem hanc propriam existere eius Si
vero languens epar nequiverit per venas que in eo trahere cibum non mesareum eis est
quod cura indiget set epar quemadmodum neque manus neque crura hiis qui propter
aliquam passionem spinalis medulle dissoluti sunt Set dignotio quidem vobis erit
eorum qui iam flegmonosam vel herisipilatosam habent passionem in mesenterio inferiores egestiones perscrutantibus diligenter Non solum enim qualia ab hiis qui atonounti idest languescente epate trahere ad se ipsum cibum dicta sunt egeri talia et
ab hiis certissime excernuntur set apparet vobis superinmixtus aliquis ut ex flegmone
ycor Ab omnibus enim flegminantibus particulis quibus nullum cooperimentum
circumiacet densum et grossum subtiles quidem secundum principia ycores idest liquores effluunt digestis vero flegmonibus grossiores et piodesteri idest putridiores
Cum igitur quid tale sucis factis egestionibus infertur nullo in epate flegmone existente
extimare oportet mesareum eis pati Quemadmodum vero nequeuntis propter
atoniam idest imbeccillitatem attrahere sucum qui ex ventre attractiva patitur virtus
ita nequeuntis detinere circumscriptive et detentive virtutis est atonia idest imbeccillitas Et propter hanc excretio in principio quidem sanguinis ycoroformis fit postea
vero iam et grossioris et velud terrei Ita alie quedam excretiones non propter imbeccillitatem set propter robur excretive virtutis fiunt multotiens quidem sanis per omnia
multitudinis ratione multotiens autem et patiente epate expurgato natura corroborata Digestis enim in ea malis humoribus sequitur discretio ut benigni quidem detineantur mali autem excernantur Et quidam nominant et has excretiones sanguineas dissinterias quibusdam fientes eorum quibus abscisum est aliquod colum idest extremum
membrum vel eorum qui post vitam que in gimpnasiis multis in pigritiam transierunt
Visa est quandoque et mulieribus ex menstruorum detentionetalis excretio sanguinis
per anum fiens quemadmodum et per vomitum quibusdam in talibus causis Set et hiis
quidem sincerus sanguis similis hiis qui occisorum sacrificiorum fit et secundum
inferiorem ventrem et quandoque per superiorem malus autem et limosus vel putridus
in herisipilata specie et flegmonosis dispositionibus digestis Raro vero quandoque et
in epatis passionibus quando ab auxiliis tonothe idest roborabitur epar excretiones
superveniunt pessime secundum colorem et odorem expurgato viscere Secundum eundem autem modum minguntur ab hiis urine deteriores potentes fallere imperitos medicos ut periculose habente eo qui laborat Qui enim sine ratione per experientiam solam
et inrationabilem utuntur eorum que raro fiunt inexperientiam habent ut utique eorum
que sepissime et similiter videntur memorativi quidam existentes Quoniam autem in
procedenti tempore egritudinis simul cum signis digestionis tales fiunt evacuationes
non semel set multotiens in commentationibus Ypocratis conscriptionum didicistis
Quemadmodum igitur detentiva virtute languente quandoque et nequeunte detinere
quod gravat eam excretiva virtus quod contristat evacuat secundum eundem modum
imbeccilli existente excretiva detinet quedam non valde gravata detentiva Alio
enim et alio tempore et alia et alia virtus in singulo organorum et fortior et imbeccillior
 fit secundum relationem que ad energias idest actus in intelligentiam nobis venientibus uniuscuiusque virtutis Quia secundum veritatem demum tota semper particula
agit secundum proprietatem existentis cotidie craseos eius Set quandoque quidem substinet gravata et in tempore ampliori quod contristabat evincit digerens et alterans et
coquens id Secundum aliud autem rursus tempus aut qualitatem contristantis aut multitudinem non ferens impetum facit ad excretionem eius Quemadmodum demum rursus
quandoque multum contristata et abicere quod contristat cupiens a fragilitate nequit
decidens in ultimam atoniam idest imbeccillitatem Que universa secundum singulum
organum naturale cognoscentes vos exercere oportet intellectum in dignotionem eorum
Inveniemus enim ita scrutantes quarundam particularum nequaquam quesitas passiones
prioribus nostris quemadmodum neque fellis susceptricis vesice Si enim ut oportet
trahit colericum humidum ad se ipsam ut renes quidem quod velud serum sanguinis
splen vero quod simile ei quod in vino quidem fex secundum oleum vero murca fiet
quandoque et propter atoniam idest imbeccillitatem vesice huius inmundus sangui
et quidam hic alius modus ycteri generationis in predictis antea est tribus Contingit
autem quandoque et plenam eam sicut urine susceptrix vesica urina non posse
evacuari propter oppilationem vel atoniam idest imbeccillitatem excretive virtutis
quemadmodum demum et propter emfrasim idest oppilationem vel atoniam idest
imbeccillitatem vasorum que ab epate ad eam aperiuntur non attrahet quandoque colericum humidum Superscrutari itaque necessarium est in yctericis passionibus eorum
que egeruntur speciem erit enim aliqua nobis ex hoc ad dignotionem utilitas Ego
denique intelligens hoc ycterizantium quibusdam inveni sufficienter coloratas xantha
colera egestiones quemadmodum quibusdam urinas et nimirum et secundum cutem
quorundam quidem excretum inveni in balneis plurimum quorundam autem detentum
plurimum xante colere paucissimum autem excretum Certissimum vero id intelligere
temptantes sine inunctum essendo hominem abstergi sudorem iubete Considerabitis
enim non eundem in omnibus seorsum abstergitorii coacervatum set in quibusdam
 aquosiorem in quibusdam autem colericiorem Itaque cum prefactis vobis
dignotio erit manifestior loci patientis assumentibus et hanc cognitionem Febriens denique quis acutam et colericam febrem septima die ereptus est ab egritudine colera
xantha quam multa ad cutem incuneata in hiis autem que deinceps diebus multis ycteriis permansis Perscrutati sumus et egestiones et urinas apparentibus autem utrisque
secundum naturam habere et propterea impassibile esse hoc viscus indicantibus in
mente venit michi possibile esse grossiorem ea que incuneata est ad cutem coleram existere Ex hac cognitione progressus et addiscens qualis aliquis sudor est apparente
aquoso cognovi difficile evaporabilem esse coleram et iussi laboranti uti calidis aquis
per se natis evaporativis simul cum faciendo dietam humidiorem et moderate attenuare
grossiciem humorum potentem Hic quidem ita ereptus est a passione uno auxilio et
dignotione eius certificata et sanatione consumata Alii vero multitudinem in abstergitorio inveniens colere extimavi multam generari in toto corpore et cura ad hoc convenienti utens sanavi Quibuscunque vero apyretois idest non febrientibus simul cum essendo gravitatis sensum secundum dextrum yponcondrium ycteris factis hiis omnibus
proekfractans idest aperiens ut scitis emfraseos idest oppilationes subtiliantibus
cibariis et potibus et farmaciis deinde bibere dans colagogon idest colere ductorem
farmacum sanavi die una plures eorum In quibus autem nil proficiebat purgativum
rursus fortius emfracticum idest expurgatorium potans secundo rursus purgavi violentius ut in fine purgationis simul cum mordicatione vehementissima colera excerneretur
kyanizans non ochra vel xantha In hiis igitur extimo colere susceptricem vesicam similem quandam passionem patientem a colera que in ea coacervabatur que urina fit
quandoque Etenim et secundum ipsam coacervatur quandoque tantum ut superextensa ea nequeat excernere quod continetur Set in ourodocho vesica non malum enim
eam ita nominare idest urine discretiva dupliciter fit hoc quandoque quidem
propter imbeccillitatem excretive virtutis quandoque vero aut propter profundum
sompnum aut propter aliquam occupationem detenta amplius urina et ex hoc vesica
superextensa et hanc ipsam causam habere languendi virtutem eius Secundum choledochon idest colere susceptricem vesicam ut utique nulla ad excretionem adiuvatam a virtute psychica idest animali principium unum atonie idest imbeccillitatis est ut et in aliis organis naturalibus ex discrasia particule fiens

Ex predictis in epate nil adhuc difficile invenire vos ex quibus signis splen
patiens cognoscitur cum eo quod et flegmones eius propter duriciem facile accidunt
tangentibus Habens autem plurima eorum communia ad epar et magis et minus habendo ea differt Nam color quidem totius corporis ad nigrius repit secundum passionem atonie idest imbeccillitatis eius Quia energiam idest actum habet natura
melancholicum ex epate trahere sanguinem ad se ipsum hoc enim ostensus est nutritus attractiva igitur eius virtute atona idest imbeccilli facta inmundus qui ex epate
sanguis ad totum corpus fertur et secundum hoc nigrior eis fit color Et nimirum et
excernit multotiens ex se ipso superfluitates sicut epar ut et per vomitum simul cum
nauseis excernatur quandoque sanguis melancholicus et subeat inferius tale aliud
Set et si non tale evacuatum est athumias idest inanimositates melancholicas operatur
et cibariorum quandoque quidem appetitus fortissimos et maxime cum certissime acida
fuerit que in ventrem fertur superfluitas multotiens autem anatropen idest eversionem  cum aliam quandam habeat corruptionem scirrhoumenos autem idest
induratus qualiter yderos infert compatiente ei epate et antea dictum est Et nimirum
et patientibus quandoque utrisque visceribus ycteros consideravimus fientes ad nigrius
assuetis repentes ut extimetur xantha colera carboni mixta esse Et quidam medicorum
impassibile esse talibus epar extimantes aporiantur qualiter in splene fiunt
quidam ycteri quemadmodum et quicumque sine epate extimant parenchysin idest interfusionem ydericam incidere laborantes in solo splene scirrhothenti idest indurato
Eandem vero aporiam idest questionem habent et de yderis qui in acutis egritudinibus in quibus in discrasia que secundum caliditatem multotiens autem et siccitatem
eparita patitur fortiter ut non adhuc sanguinificet cibum Neque enim in hiis extimant
pati viscus assuefacti ab hiis qui circa Erasistratum impassibilem esse extimare unamquamque particulam quando neque tumores fiunt secundum eam nec ulcus Seti
quidem concedendum erit ita suspicari nullam extimantibus egritudinem fieri secundum discrasiam Quicunque vero medicorum sequentes ea que manifeste apparent in
eo quod infrigidatur aliqua particula extimant fieri aliqua sinthomata ammirari hos
est yderos neque in uno loco patiente consistere extimantes Si enim quoniam nullus
tumor est preter naturam in epate propterea impassibile existere extimant hoc viscus
neque aliquod aliud erit patiens in bibentibus repentinam intemporanee frigidam
aquam malam deinde ydero comprehensis ab ea Igitur nocet quidem ea que ita bibita
est frigida aqua et alio et alio tempore et aliam et aliam particulam earum que intus
vel magis aliis si primum utique et contingerit aliqua secundum illud tempus imbeccillior existens Ab ea vero ad epar necesse est trahi infrigidationem si debet aliqua dispositio yderica sequi Ita igitur et propter splenem fit quandoque yderus vel cum tumore
infrigidatum quemadmodum in schirris vel et sine tumore quemadmodum in repentinis et intemporaneis male aque frigide potationibus Quoniam autem et melancholice
fiunt disthumie idest tristitie inmittente eo talem superfluitatem ori ventris in sermone qui secundum illum ante dictum est Ut nil adhuc oporteat plura dicere de eo
organicis quidem que in eo passionibus non indigentibus logyca dignotione hiis autem
que secundum discrasiam et ex hiis que nunc dicta sunt intellectis quedam autem
similiter consistentes illis et dignotionem similem eis habebunt

Iam et antea dixi quid de passionibus que secundum ventrem et intestina in maximas particulas duas dividens eum ventrem superiorem in prima que continua est stomacho multis nervis sensibilibus complicatam inferiorem vero huic continuam ad explantationem que secundum intestinum Est autem sic ut alterutrius utilitas
animalibus propria ita proportionaliter utilitati sinthomatum differentia secundum
eundem modum quecunque communes passiones omiomerorum sunt et organicorum
existunt utique et hiis communia et ad se invicem et ad omnia intestina Similitudo
autem sinthomatum non solum in hiis ad se invicem est set et hiis que tangunt ea ut
in renibus ad colum idest anum Igitur quedam quidem facile cognoscibilem habent
patientem locum quemadmodum dissinterie et tenasmi Oportet autem nos in presenti
sermone ea que principaliter nominantur dissinterias intelligere ut significante hac
nuncupatione intestinorum ulcerationem Neque enim repente simul fit hec passio
quemadmodum alia in qua epar diximus pati et proprie cognitiones ei consistunt
Igitur in principio quidem excretio colere mordacis in ea fit post hanc autem sequuntur rasure intestinorum Deinde rasuris coexcernitur parum sanguinis cum
iam dissinteria passio est Igitur cum sole quidem hee rasure egeruntur attendere nos
oportet si quid pinguedinis eis coexcernitur Grossorum enim utique ita intestinorum
ulceratio erit Sanguine iam coexcreto scrutari oportet utrum remixtus est hic aliis
totus totis aut secundum unam aliquam partem eorum supervehitur Nam quod remixtum quidem est in altioribus intestinis indicat ulcerationem esse quod autem supervehitur in humilioribus intestinis Videtur autem hoc ipsum et in rasurosis
excretionibus fiens set minus manifeste quam in sanguine Similiter autem et si
ephelkis idest operimentum pustule excernitur ostendet quale est intestinorum et in ipsa propria substantia et in eo quod mixta est hiis que excernuntur aut secundum unam aliquam partem eorum supervehitur Differt autem non parum ad
curam cognosci ulcerationem in qua parte intestinorum est Nam que quidem in excelsioribus a transglutitivis farmacis iuvantur que vero in humilioribus ab inmissis
iuvantur Determinantur autem ab excretionibus que ab epate hee tales dissinterie in eo
quod subtilis ycor idest liquor sanguinis secundum principia excernitur in hiis que ab
epate deinde passione augmentata grossus humor vini feci similis Adhuc
autem in eo quod nil in eis excernitur rasurosum set et per duorum spatium vel trium
dierum quandoque fit epaticis excretionibus deinde rursus revertitur malum excernentibus eis multum deteriora anterioribus Non tamen in ulcerationibus denique que secundum intestinum ita apparet fiens nec enim repente simul nec ex intervallis temporis
longi excernunt Ulcerationes nimirum que secundum apeuthysmenon idest anum
quas tenasmos vocant vehementes quidem tensiones et desideria fortia inferunt excernunt autem pauca secundum principia quidem flegmatodea idest flegmatica et pinguia procedente vero tempore et rasurosa Omnia denique demum hec secundum omne
tempus non mista hiis que desuper veniunt apparent Scribunt autem quidam in vehementibus excretionum desideriis doloribus fortibus antecedentibus excernere quosdam
lapides porroydees idest caroformes similes his que in vesica consistunt quod
neque vidi ipse neque alium aliquem audivi videntem Coli autem dolorem vehementem
vidi multotiens a medicis non coli extimatum set renum esse et e converso Quidam
autem eorum extimant neque factam unquam esse colicam diatesim idest dispositionem in sinistris partibus Igitur habent quidem quid difficile determinabile in principio
hee passiones secundum quod tempus neque magna differentia auxiliorum indigent
Scrutari nimirum oportet et tunc superhabundantia sinthomata Nausee enim idest fastidia simul cum vomitibus fiunt multum maiores et continuiores hiis qui colum dolent vomuntur autem flegmatodea et corrupta plura hiis et detinentur egestiones
magis simul cum neque ventum excernendo neque eruptuationem fiendo Multotiens
autem et velud circumconversus est eis dolor et ampliorem locum superassumens
Quandoque vero et secundum differentes particulas vehementior fiens firmatis secundum unum locum semper nefreticis doloribus Cum quidem demum altior renibus existit dolor manifesta dignotio est in passione coli si vero secundum renum fuerit positionem firmatus secundum unum locum nichil de dignotione ex hoc suscipere
est Set cum hiis que modo pertransivi superscrutandum est urinas Valde enim aquose
et pure quidem secundum principia minguntur nefreticis quemadmodum in hiis quidem qui deinceps diebus ypostasim habentes asperam deinde certissime arenosam Set
et si egesserit quandoque venter in colicis ventosiora quodammodo excernuntur et multotiens supervehuntur aque consistentia similia bolbitis idest bovis stercoribus Set et
mitigantur chalasticis inmissionibus colici paroxismi maxime nefreticis Est autem
quando et humore aliquo frigido coeffuso eis illico quiescunt mitigativo auxilio non
mitigativo solum set et curativo et diagnostico facto Quemadmodum autem humor frigidus in hiis excretus ita lapis in nefreticis minctus eripuit simul a dolore et indicavit
patientem locum utde reliquo de dispatia idest robore eorum fiat procuratio Sicut
enim in doloribus in initio particule eisdem indigent auxiliis ita in eo quod post hoc
tempore differentibus Idcirco extimare oportet nocumentum nullum habere nos in
cura ex essendo difficile discretibilem primam inmissionem eorum Neque enim indigent tunc differentibus auxiliis neque introrsum neque extrorsum sufficiunt enim mitigativa solum Ordinatisque intestinis omnibus post ventrem ieiuno quidem altissimo
deinceps autem eius subtili vocato post quod ceco quidem ad inferiores partes extensionem habente colo vero ad superiorem regionem levato usque quo coaptetur multotiens
epati et spleni admirari supervenit michi unde persuasi sunt non solum medici fere
omnes set et ydiote vehementissimos dolorum in quibuscunque contingerint partibus
fientes coli extimare esse Igitur apparuit quidem hoc et michi suasibilissimum existere
set et querenti causam vehementie simul et permanentie doloris non simpliciter suaso
ab enuntiantibus Non enim sicut in lapidibus qui in renibus vel in meatibus quibus vesica a renibus dependet incuneati sunt dolores fiunt vehementes secundum transitum
ita et in subtilibus intestinis rationabiliter utique quis extimabit eas que continentur
ventositates frigidas vel frigidos humores similes eis operari dolorem Substantia enim
corporis tunicarum que in subtilibus intestinis rara quidem existens et subtilis detinere
amplius non potest tales causarum Rationabile igitur est in aliquo denpso et grosso
corpore generatum frigidum et grossum humorem vel spiritum ventosum non habentem
exitum dolorem operari vehementem quidem secundum ambo et secundum discrasiam corporum et tensionem in quibus tegitur longum vero in eo quod non potest evacuari facile prohibitum a grossitie et duritie corporum continentium eos Fiunt autem
quandoque et alii dolores vehementissimi secundum sublimiores partes intestinorum
sparassontes idest anxiantes vomitibus ut in fine stercus vomerent quidam ex qua
passione rarissime quis salvatus est et vocant eam yleon quemadmodum alii cordapsum cum eminet aliquis tumor in regione subtilium intestinorum ut videatur corda aliqua versum intestinum esse Rationabile igitur visum est medicis qui ante nos aut
propter flegmonem aut propter emfrasim idest oppilationem stercoris sicci tales fieri
passiones subtilium intestinorum Alia quippe sinthomata omnibus simul patientibus
intestinis et ventre rationabiliter credita sunt fieri quemadmodum lienterie et cyliace
idest ventrales vocate dispositiones quecunque non mordaces sunt Nam mordaces
quidem ipso morsus impetu movent ad excretionem totum intestinum Quecunque vero
non mordent atonias idest imbeccillitates intestinorum sequuntur propterea quia non
possunt detinere que continent neque per parvum tempus et excernunt ea confestim
quemadmodum honus aliquod gravans deponentes stranguriis proportionaliter Videntur enim et ille fientes quandoque quidem propter drimyteta idest acredinem et mordicationem excernente vesica cotidie quod accedit ad eam est autem quando non ferente gravitatem eius et si paucum fuerit Causas autem operantes lientericam passionem alibi scriptas habetis singulariter cum eo qui in libris terapeutice idest curative
methodi et in monumentis naturalium virtutum et adhuc in causis  que egritudines operantur sermone set de patientibus locis quecunque cognitionem que per tactum et per visum effugient Quia vero et ad talium certissimam cognitionem quandoque
de passionibus eorum coactus sum dicere quid propterea et de operantibus eas causis
memini Ut quiescere facere hic decet sermonem qui de intestinis Quecunque
enim passiones manifeste est cognoscere consistentes secundum hec et hee
communes habent cognitiones hiis que predicta sunt Cognitiones enim apostematum vel flegmonum vel schirrorum vel empneumatoseon idest ventositatum vel herisipilatum cognite omnibus cum in locis que secundum ventrem vise fuerint et passionis
simul et patientis loci dignotionem indicant Et dictum est et de hiis in anterioribus sermonibus sufficienter

Si quidem inmittat repente nephritis idest dolor renum dignoratione lapide incuneato aut secundum aliquem nefrorum idest renum aut secundum uritida similis
dolor fit colicis Determinantur autem et multitudine et magnitudine nausearum idest
fastidiorum simul cum vomitibus colericis et flegmaticis existentibus et quoniam et
comesti cibi mistum habent multotiens et ex locis dolorum dolor enim faltiorum partium colo patiente est et ex eo quod non secundum unum locum firmatus est set involvitur et usque ad amplius extenditur et neque ventus emittitur Hec enim omnia solum fiunt
colicis hec quidem magis hec vero minus Cum autem ex subsistentibus in urinis vel
et aliquo micto lapide manifeste determinabitur questio non ultra aliqua relinquitur
Multi autem patientium dolorem moderatum sentiunt per profundum secundum
ylia existentem nondum aliquo arenoso excreto manifeste In quibus ut scitis dedi farmaca quecunque frangunt lapides qui in renibus simul dignotionem fortissimam faciens et passionis et patientis loci et cure principium habui eandem Si enim inventum
fuerit quid arenosum urinis in potatione farmaci nefreticam passionem novi existere et
deinceps do farmaca eadem simul cum reliqua cura Dignoto vero quoniam patitur
ita ren si dolores cum frica idest infrigidatione ex intervallis anomalos idest inequaliter apparent fientes et febres quedam in eis inordinate tunc iacere facientes super ventrem laborantem et quandoque et secundum alterum latus ut alta sit pars patiens
interrogavimus num aliquam gravedinem quasi dependentem secundum dolorem
renum sentiat Hiis enim eis contingentibus apostema oportet expectare consistens in
quo digesto pion idest pus mictum simul a dolore eripit laborantem et periculum ulcerationis infert reni Propterea temptare oportet omni modo cicatrizationis eius curam
habere Si non enim cito in cicatricem agatur difficilius curabile fit Signa vero permanendi ulcerationem in hiis que minguntur non inmanifesta et laboranti multotiens doloris sensus in regione que secundum patientem renem Coexcernitur autem eis quandoque et pion idest pus paucum ut ex ulcere ephelkis autem similiter excernitur est
autem quando et sanguis significans corrodi ulcus Set ex scisso quandoque vase propter multitudinem vel ex cataptosei idest casu vel plaga idest percussione vehementi
minxerunt sanguinem copiosum quidam Et quandoque et in vena aperta eis fit hoc
Ulcerum autem ipsorum que in renibus coniectura certissima que coegrediuntur urinis
carnicule parve substantie renum existentes particule secundum ampliorem escare corrosionem Que equidem pilis similia et Ypocras quidem vidit urinis coegredientia sicut
ipse in afforismis scripsit set et nos consideravimus quandoque quidem palmea est
autem quando et maiora et quandoque valde parva ut ego admiratus fuerim
si in ventre renum constituerunt talia Et propterea suasibilius apparebat michi generationem eorum in venis esse secundum quem modum in coxis in quodam loco Arabie
ut aiunt vocata dragontia fiunt nervosa quidem natura et lumbricis colore et grossitie similia Igitur dicentes quidem vidisse hec multos audivi non considerans autem
ipse non habeo conicere neque de generatione eorum neque de substantia eorum certissime Ubi vero demum et minctos pilos videns ex colore quidem et consistentia suasi
hiis qui dixerunt eos ex grosso et viscoso humore calefacto et desiccato in venis consistere longitudinis vero non excogito causam Set curam demum cum primum vidi speravi per uritica farmaca debere esse et ita evenit et fere universis quibus contingit hec
passio nefreticum idest renale nullum neque antea fuit neque rursus sinthoma curatis
ab ureticis farmacis Set et si alia aliqua expurgatur a venis per minctionem malitia humorum nil ab ea vidi neque renes neque vesicam neque uritidosos poros idest urinales
meatus patientes quemadmodum neque si pion idest pus excernet quis quam multum per urinam set secundum demum hoc similiter habent hec hiis que secundum
intestina patiuntur enim neque illa quid secundum epaticas dispositiones et nimirum a colera mera nocita quemadmodum rursus vesica a drimeon idest acrium
urinarum transitu tempore multo fiente ulceratur Renum equidem et alia quedam passio in qua subtilis ycor idest liquor sanguinis mingitur egestionibus que in epatis passionibus in principio fiunt similiter preter quam in quantum sanguinosior pauco apparet Et contingit autem hoc et propter similem quandam dispositionem in renibus fientem qualem in epate eam que atonie diximus esse et propter latitudinem autem buccarum vel pororum vel qualitercunque nominare vis que ex chili idest ex cava vena in
renes urinam transcolant Michi autem videntur renes pati et secundum passionem
quam quidam quidem yderon in amida idest urinale quidam autem dyarriam in urinam quidam autem diabetem aliqui vero dipsacon nominant rarissime fientem
Michi denique visa est bis usque nunc sitientibus quidem inmoderate hiis qui patiuntur
et bibentibus demum propter hoc ipsum copiose mingentibus quod bibitum est cito
tale quale bibitum est Similis autem rursus et hec secundum renes et vesicam passio
qualis in ventre et intestinis lienteria Igitur de lienteria quidem singulariter dictum
est ostendentibus nobis non solum ventrem set et omne intestinum ad excretionem
transglutitorum cibariorum et potuum cito devenire non queuntia portare neque paucum intristanter vel gravedinem illorum vel qualitatem De repentina vero simul et cita
allatione que in vesicam impossibile est atoniam idest imbeccillitatem causari ventris
vel ieiuni vel subtilium intestinorum Si enim neque uritivam portare potum ad excretionem eius adveniunt quid prohibet excerni per anum ea quemadmodum videtur
fiens in lientericis Non solum enim excernuntur cibaria cito transeuntia magnam
revolutionem intestinorum set et potus Anadosim autem idest redditionem que ad epar
a regionibus que secundum ventrem didicimus neque epatis atonia idest imbeccillitate
fientem neque venarum que secundum mesenterium neque que secundum ventrem
quemadmodum neque earum que ex epate ad renes Monstratum est enim a nobis et
in monumentis que naturalium virtutum trahere quidem ad se ipsum epar ex
ventre cibum per venas que in mesareo idest que intestina circumdant sicut arbores
ex terra per radices Ostensi sunt autem et renes quod aquosum in sanguine non nimirum vesicam trahere ex renibus sicut neque ex ventre intestina Mittere vero excernentes
in vesicam quidem renes per uritides in ieiunum vero ventrem per explantationem
quam Herofilus nominavit dodecadactylon idest duodenum a longitudine eius denominationem ponens Itaque renum atoniam idest imbeccillitatem quidem quis causabitur detinere amplius in se ipsis nequeuntibus urinam Non tamen demum aliarum particularum per quas transit quod bibitum est Set rursus si inculpaverit quis ut
atonos idest imbeccilles renes qualiter attrahent ad se ipsos cito urinam Aut possibile dicere sicut in ventre in quibusdam lientericorum appetitus fiunt vehementissimi
secundum eundem modum in renibus appetitum simul fieri vehementem et propterea
trahere ad se ipsos per chilim idest cavam venam urinam illico gravari propter
multitudinem attractionis Quemadmodum demum in nominatis appetitibus caninis
quosdam videmus impletos quidem repente simul vomentes vero parum postea vel
dyarrizatos Non solum enim videtur hoc preter naturam habentibus fiens set et animalibus quibusdam sanis inculpabiliter ut volucribus quas vocant in Asia apud nos Seleucidas Attelabous enim idest locustas hee per totum diem inreplebiliter comedentes
cito eas excernunt Set et aliis animalibus existere videtur hoc tale sinthoma naturale
Quemadmodum igitur in ore ventris caninus appetitus fiens cum non ferendo eum
transglutitorum gravedinem cogit multa quidem demum et copiose offerri cito autem
excernere ea secundum eundem modum in renibus appetitus serose humiditatis simul
cum atonia idest imbeccillitate virtutis eorum humida attrahere repente simul cogit
et in vesicam eorum excretionem continue facere Quid igitur utique unquam ait quis
fortassis repente quidem dyarria que in urinis fit lienteria vero non ita quemadmodum neque appetitus caninus set numero ampliorum dierum Principium enim passionis determinatum est ab augmentatione augmentatio vero a statu Quoniam psychica
idest animalis opera est appetitus ventris et cibariorum et potuum non sine nostro
sensu fiens naturalis vero et sine sensu nostro opera que renum ut neque cum in statu
deveniunt fiat aliquis sensus quemadmodum caninus appetitus Rationabile igitur est
incipere quidem eam paulatim maiorem fientem attrahere quoque primum ex venis serum
sanguinis non sentientibus nobis cum autem hunc attraxerit omnem et siccum ikmade
idest liquore tali ostenderit sanguinem qui secundum venas siccata vasorum trahere
ex epate ikmada idest liquorem et deinde illum liquorem qui ex intestinis et ventre Cum
autem desiccate fuerint vene que secundum os ventris appetere confestim hominem
potum sentientem dispositionem Deinde afferente eo potum arefactas venas que descendunt ad ventrem ex epate mox rapere eum omnem et exillis eas que deinceps donec
transumptus ad renes deveniat Monstratum est enim in monumentis que naturalium virtutum non solum potum ubique corporis set et cibum secundum attractionis transumptionem ferri Igitur secundum velocitatem quidem transitus similis est hec passio lienterie et nimirum in quantum est dispositio que secundum renes eadem est ei que secundum
ventrem In quantum autem omnis opera allationis que ante renes energiarum psychicon
idest actuum animalium est successione attractiva virtute agente in tantum differunt
abinvicem Et nimirum et in hiis unum quoddam simile est attractio que ex kili idest vena
cava ad renes prime transgluctitioni eorum que in ventrem feruntur ex ore set energie
que ante hanc dyarriis que in urina sunt proprie Quoniam autem non recte quidam ventris esse extimant dyabetem passionem sicut caninus appetitus est discere ex hiis qui in
siti vehementi implent quidem ventrem permanet autem quam plurimum id quod bibitum est Quatuor autem hec sinthomata succedunt potationi que in vehementi siti Unum
quidem et primum vomitus secundum autem excretio que per inferiorem ventrem cita secundum dyarrias et lienterias aliud et tertium ea que quam plurimum in ventre permanentia et quartum eorum ipsum utique hoc de quo nunc sermo est sive dyabetam id
quis sive dissacon sive dyarriam in urinam vult vocare Non enim qualiter nomen conveniens ei ponamus querimus set ut in curam inveniamus occasiones ex eo qui patitur
loco et dispositione que in eo Alia vero certissime similis diabete huic fit passio in cibariorum multitudine neque indigestorum neque egestorum neque plectoram operantium
neque eutrofiam idest bonam nutricationem set videlicet evaporatorum cito Neque
ita rara est autem sicut dyabeta neque ita insanabilis quia ante quam maxima fiat cognita
non difficile curatur Nam quando quidem usque ad duplum assuetorum comedente
aliquo non nutriatur corpus sine dyarria despicitur passio non solum ab ydiotis set
et a medicis Cum autem in triplum hoc contingit adiuvatur ante quam ad quadruplum
vel quintuplum deveniat Hanc autem rursus passionem rationabile a cita evaporatione
incipere servantibus omnibus particulis attractivam virtutem simul cum coniugata quidem ei vocata vero proprie appetitiva Vehementis denique sitis sine dyabeta venter est
causa patiens discrasiam calidam vel siccam vel utrasque simul et maxime eius os Secundum autem cum ventre epar et maxime eius syma coignitis eis scilicet hiis que secundum mesenterium et ieiunum et ventrem set et secundum stomachum et pulmonemTalis
sinthomatis que velud radix fit quandoque propter herisipilatosam dispositionem coignitos quod etiam genus sitis sequitur marasmum et aliquando aliam consumptionem ut
in sermone qui de eo monstratum est Igitur hec quidem communione sinthomatum
simul cum passionibus que secundum renes dicta sunt Ipsorum autem renum propria
passio est dyabeta proportionalis appetitui canino qui secundum os ventris cum atonia
idest imbeccillitate detentive virtutis Sive enim sine vehementi appetitu fieri dixerimus
eam nequaquam deveniet unquam ad renes dignaratione urina si vero sine atonia idest
imbeccillitate detentive virtutis non sequitur velocitas urinationis

Sinthomata secundum vesicam fiunt communia quidem aliis tumores eius qui preter naturam omnes et dolor  etiam et passiones que hunc operantur Que vero propria
solius eius ischurie et strangurie et secundum alium vero modum inmoderate urinarum excretiones Set hee quidem ut in sermone de renibus predictum est transitu utentes vesica nil ea patiente fiunt Stranguria vero que quidem in drimesin idest
acribus urinis fit sinthoma quidem vesice passio vero non est Que vero propter ulcerationem vel atoniam idest imbeccillitatem in passione vesice fit quemadmodum que
propter drimyteta idest acredinem fit quandoque quidem in renum passione quandoque vero in alio aliquo eorum que mittere possunt in urinam suam cacochimiam vel pus
cum apostemate laboret Fit autem quandoque et propter humores qui in venis expurgatos per renes et vesicam Languens vero vesica in discrasia nocetur secundum propriam
energiam que excretiva urinarum in quam incedit animal cum aut gravetur multitudine contente substantie vesica aut mordente anxietur Hac autem utraque imbeccilles magis fortibus dolorem sentiunt Imbeccillitas autem fit et propter organicas quidem passiones quandoque et propter discrasias alias et eas que continuissime multis
contingunt quando infrigidantur Manifeste enim apparet gravata tunc et si paucum
in ea continetur humidum Ut minctionis vero organo vesice et sinthoma yscurie supervenit quandoque quidemut dictum est nequiens circumtrahi vehementer hiis que
in ea continentur ut exprimat ea quandoque vero et inferiori poro fractato idest oppilato a grossis humoribus vel a lapide incuneato Est autem quando et per flegmonem
vel aliquem talem alium tumorem in coartationem ducentem porum vel et finaliter
fractantem idest oppilantem Non tamen in nervis demum quia spinali medulla patientibus vel ipsa medulla fit aliqua atonia idest imbeccillitas vesice per quam urine
detentio sequitur ut quidam extimant putantes electivam operam vesice esse quia detinemus urinam quantum volumus et excernimus eligentes Melius enim esset eis cognoscere non eam que vesice set eam que mictionis operam esse electivam quemadmodum demum et eam que egestionis non eam que intestinorum Nam vesica quidem
energiam idest actum habet unum circumtractionem Musculus autem qui urinativum porum in circuitu continet in principio colli vesice ordinatus organum est electivum operam habens stringere in circuitu collum vesice ita certissime ut nichil in poro
eius humidorum que ex vesica intret Eandem autem energiam idest actum et utilitatem habet et musculus qui in fine ani Et propterea paralisi dissolutis eis neque urina
detinetur secundum vesicam neque stercus intus ani set effluunt paulatim utraque
sine nostra electione Quemadmodum autem in aliis musculis id quod paralisis involuntarie hoc electio nostra voluntarie operatur secundum eandem rationem in hiis agentes
quiescimus volentes excernere stercus vel urinam Quemadmodum autem quidam electivam operam extimarunt esse que circa excretionem urine et superfluitatum cibi non
recte cognoscentes ita quidam rursus e contrario hiis totam eam naturalem operam
esse extimantes non verum dicunt Nam tota quidem naturalis est opera expressio cibi
que a ventre in ieiunum tota vero utique electiva extensio et curvatio utrarumque extremitatum idest brachiorum et crurium et uniuscuiusque digitorum Fit enim allatio
quidem cibi que ex ventre in ieiunum  animali virtute sola egestio vero et mictio
utrisque organis simul cum propriis virtutibus operantibus perficitur Secundum quidem anum et vesicam a naturalibus secundum musculos vero a psychicis idest animalibus et electivis nominatis Nam musculi quidem qui constringunt effluxiones non
adhuc agunt qui vero secundum ypogastrium agunt et maxime eorum qui medii Coadiuvantur autem est quando musculis hiis quidam eorum qui difficulter egerunt et
in pressione que per manus quemadmodum et in difficili mictione et finali detentione
assuevimus facere Igitur cum quidem nervi patiantur per quos psychica idest animalis
virtus ad predictos devenit musculos vel et medullam ipsam noceri contingerit dissolutis ab energia musculis involuntaria excretio urine et stercoris fit Cum autem ipsum
vesice corpus talem passionem patiatur ut nequeat exprimere quod continetur in ea
detinetur his urina et vocatur hoc sinthoma eius yscuria Contingit autem et propter
dysaisthesian idest difficilem sensibilitatem eius fieri quandoque detentionem urine
sine patiendo excretivam virtutem si proprii quidem vesice nervi patiuntur qui vero
sunt musculi stringentes collum eius agunt servantes sui ipsorum virtutem Quia si
demum dissolvuntur signum proprium paraliseos huius musculi est involuntaria urine
excretio Cum autem hec fiat passio et quando porus eius fractatus idest oppilatus fuerit difficile est cognoscere dispositiones utrasque Non solum autem in certissimam
dignotionem horum set in dignotionem aliorum omnium que secundum vesicam necessarium est scire preincipientes extrorsum causas quas vocant proprie medici procatarticas idest preinceptivas Multum autem magis eis prohegoumenas idest antecedentes
secundum ipsum corpus animalis passiones Lordothenti denique idest intus transposito quandoque dorso in catatosi idest casu contingit urine detentio quod assuetum ita fieri sicut dictum est et ab Ypocrate Detenta vero est non confestim set circa
tertium diem cum ab impressione spondiliorum que intus transposita erant flegminans vesica dolebat secundum locum eius et sine tangendo quamvis magis superfirmantibus manus Curavimus autem eum ut ad flegmonem instantes Transpositis
quidem retro spondiliis ab alio urina involuntarie excernebatur sine vesice dolore In
quo nervum musculi qui claudit vesicam coniecimus pati et propterea curam spine attulimus In alio vero similiter patiente detentio urine facta est difficili sensibilitate quidem in passione nervorum consumente vesicam in sompnis vero non sentiente homine impleta vesica deinde superextensa ea non multa excernente Contingit enim
quandoque et hoc yscurie causam fieri quemadmodum demum et aliis sanis aut propter circumstantiam aliquam aut in ecclesiis vel consiliis vel et cenantibus apud aliquem
detinentibus amplius urinam superextensa vesica insecutam yscuriam esse patiente
circumcontractiva eius virtute ab inmoderata tensione Alteri vero in catatosi idest
casu dorso inpassibili permanente confestim quidem contingit continuam mictionem
sanguinis fieri postea vero finalem yscuriam In quo trombatum esse quid sanguinis
coniecimus et propterea catatire apparuerunt secundum buccolam eius cognitiones
thromboseos idest coagulationis In aliis vero cronicis idest prolixis doloribus fientibus simul cum signis apostematum in cessando eos coeminctum est quid piosum subtile superinsecuta est autem detentio urine ut coniceremus grossum pus emfractare
idest oppilare porum Pueris autem calculantibus secundum vesicam consideravimus
multotiens yscuriam factam in qua scematizantes idest figurantes sursum reptabile
corpus cum concussione devolvi lapidem a poro fecimus Videntes autem vos et hoc
quod dicturi sumus rogamus meminisse semper A vocatis trombosibus idest coagulationibus sanguinis non solum hiis que secundum vesicam set ab hiis adhuc magis si secundum intestina et ventrem et thoracem fiant contingit leipopsychein idest animo
deficere et pallere et parvos et oppressos et spissos habere pulsus et anxiari et dissolvi
Idem autem hoc et in magnis traumatibus idest plagis supervenit multotiens ut admiretur aliquis causam eius quod contingit si sanguis qui omnium familiarissimus nobis
tam magnorum malorum est generativus effusus a propriis vasis Secuntur enim
eum et putrefactiones particularum et mortificationes Vidi autem et secundum vesicam trombatam sequentia eadem sinthomata Antecessit autem sanguinis minctio copiosi et ex hoc conieci thrombationem et dedi farmacum bibere lapidis fractivum per
oximel et ipsum oximel potum obtulimus Set et hoc me faciente alii quidem corrupti
sunt unus autem quis salvatus est dissolutis ei thrombis deinde paulatim minctis
Quoniam autem videntur insufficienter sinthomata que secundum presens tempus docere
patientem locum set multotiens ex preteritis determinatio fit eorum que prius visa sunt
a vobis rememorantes cognoscetis Pus denique mingentibus multis multotiens memoria preteritorum sinthomatum patientem locum indicavit et dignotionem que in eo
ostendit Nam hic quidem aliquis doluit prius ea que secundum renum locum multotiens et inordinate frice idest infrigidationes quandoque et rigores parvi cum febribus
facti sunt Huic autem secundum positionem vesice simul cum fricis idest infrigidationibus et febribus dolores pregeniti sunt Quibusdam autem secundum dyafragma et
thoracem quemadmodum aliis secundum dextrum ypocondrium In quibus quidem
omnibus coniecimus secundum quem doluit locum apostemate pregenito per renes
expurgari pus Coindicat autem et quantitas puris et mixtum esse urine adesse renum
trombatum vel nondum hoc factum esse quemadmodum in intestinis dictum est
antea Sicut enim in illis si quidem ex superioribus fuerint que feruntur mixta sunt superfluitatibus cibi similiter refomentatis si vero ex inferioribus secundum unam quandam partem earum coexcernuntur eodem modo aut turbata est urina omnis a piosis
coexcretis cum ea aut secundum alias particulas divisa anomalos idest inequaliter
infertur multotiens autem et solum ipsum pus excernitur sine urina Igitur hoc quidem manifeste indicat secundum vesicam ipsam factam esse ekpyosin idest suppurationem remixtum vero certissime de superioribus undecunque venire quod autem mediam horum consistentiam habet a renibus Similiter autem et si postquam concisum
est apostema apparet aliqua cognitio ulcerationis simul cum dignotione patientis loci
et hoc quandoque quidem remixtum certissime apparet quandoque vero moderate vel
nullam habens mixtionemvel superevectum quodam modo vel solum pertransiens Ulceris quidem cognitio propria est effelcis nominata patientis vero loci proprietas que
secundum substantiam Nam petaloydes quidem sunt particule que vesica expurgantur
carniformes autem que a renibus Ita vero et si eorum que sursum quid patitur ea que
coexcernuntur urinis scrutari oportet comparantes ea substantie eorum que in suspicionem devenerunt Igitur per urinam quidem expurgantur kyrta idest curve partes
epatis et quecunque altius isto ordinate sunt particule universe Per anum vero syma
idest cava epatis et intestina et venter et splen Extrorsum autem eorum sunt quecunque raro fiunt per ventrem expurgatis hiis que secundum thoracem et pulmonem et per
urinam quandoque hiis que inferius dyafragmate quorum ignorantes quidam causas
sive non videntes in infirmis hec fientia hiis qui viderunt decredunt set nos demum
et pulmonis apostema per urinam expurgatum consideravimus et thoracem per intestina et anum Igitur ablatio quidem ex pulmone ad renes omnino neque aporiam idest
questionem habet secundum veritatem demum Sicut enim a chile idest cava vena
explantationes secundum renes inmittunt ita et a magna arteria Quia igitur Erasistratus
extimat spiritus solius arterias existere vasa cum aliis credentibus ei non nobis questio
fit ab arteria pulmonis quantum in se ipsa suscipit pus ex scisso apostemate ad sinistrum ventrem cordis deferre potente dehinc in magnam arteriam incidente eo per
renes in vesicam afferri quod simul datum est Non tamen assuevit ita contingere quam
multum anticipante transumptione ad traceas arterias fieri Igitur contingendi quidem
quandoque set raro per urinam purgationem in pulmone pure generato causa dicta est
Expurgandi quidem et per ventrem pulmonem raro causa est aliqua alia ab hiis que
ex anothomia apparent Chile denique idest cava vena invenitur quandoque per quoddam vas medium copulata stelechiaie idest ramosa vocata Ideoque nil mirabile neque
impossibile neque ex partibus superioribus dyafragmate in ventrem fluere pus aliquod neque ex inferioribus per renes in vesicam venire Raras enim constitutiones corporum decens est sequi rara sinthomata

Neque hic oportet differre utrum ysteram idest posteram vel matricem nominandum est particulam que ad conceptionem a natura data est mulieribus quemadmodum
neque si secundum pluralem nominatum numerum ysteras vel matrices vel quod secundum singularem velit quis nominare ysteram et matricem Melius est enim in utilibus
tempus consumere ex quibusin dignotionem vel precognitionem vel curam proficuum
aliquod fructificemus Quemadmodum igitur et in vocata a quibusdam quidem ysterica
suffocatione a quibusdam vero apnia idest nonspiratione ysterica ut unam
quandam passionem alterutra nuncupatione significantes est audire medicos Ego vero
considerans multas mulieres ystericas ut ipsemet se ipsas nominant et iatrine idest
obstetrices a prioribus quibus decens est et illas didicisse hoc nomen has quidem insensibiles et inmobiles iacentes et obtusissimum habentes pulsum vel omnifariam asfictas idest inpulsabiles apparentes quasdam vero sentientes quid et motas et
nil nocitas mente et defectas virtute et vix respirantes alias autem contrahentes cola
idest extremitates differentias extimo ystericarum esse passionum plures aut secundum magnitudinem facientis cause aut secundum species aliquas differentes a se invicem Igitur prima quidem dicta differentia et secundum librum qui a Heraclida scriptus est questionem habet multam qualiter fit Dicitur enim apnus idest inspirabilis
et asphyktos idest inpulsabilis illa homo facta esse que mortuis uno solo differens est
in habendo brevem calorem secundum medias partes corporis Intitulatus est denique
liber apnus Heraclide Et questionem ait factam esse a presentibus medicis si nondum
mortua est Heraclida vero rursus posteriores facti quidam volentes servari quid respirationis et si non appareat ktedonas idest pilos lane que exede pendere facere aiunt
oportere secundum nasum in certissimam dignotionem eius quod fertur quis spiritus
per respirationem intus et rursus extra Quidam autem et secundum os ventris superinponi iubent caldariolam aqua plenam inmobilem enim certissime custodietur humidum si nil universaliter servetur respirationis Igitur si quidem mortue fuerint
que ita habent omnes mulieres simplex erit questio Salvatis autem quibusdam duplex
fit dispositionem querentibus nobis a qua perit opera respirationis et adhuc magis
qualiter adhuc vivunt que nequaquam respirant Creditum est enim inseparabile esse
a respirando vivere et a vivendo respirare ut et viventem omnino respirare et respirantem omnino vivere Aut hoc difficilius set alterum comprehendi facilius Si demum et que
folleunt idest in cavernis morantur animalia mortuis similia secundum cavernas accumbere respirationis nil servantia apparent Hoc enim cognito et manifeste illis animalibus visis frigidis demonstrato vero et quod maxima utilitas respirationis est
servatio innati caloris que per infrigidationem et flabellationem fiet non adhuc difficile est excogitare relictum eis paucum calorem servari per operationem arteriarum
et cordis vocatam vero a quibusdam medicis diapnoen idest transpirationem quemadmodum ea que per thoracem et pulmonem respiratio Igitur in ysterica apnia idest
matricali in respiratione quia infrigidatum omne esse videtur corpus erit manifestum
hoc respirationem quidem que per os nequaquam fieri ea manente que per arterias
fit Possibile vero est et fientem eam minimam latere sensum Deinceps denique nobis
succedet ad non aporiandum adhuc quid earum que secundum hanc passionem a
qua causa infrigidatur corpus Fortassis enim utique invenietur et hoc proygumenas
idest antecedentes causas scrutantibus nobis existentes tales Concessum est hanc
passionem fieri viduis quam multum et maxime cum in anteriore tempore purgate et
inpregnate et ad viros cohitibus utentes private fuerint omnibus hiis Quid utique
igitur quidam ex eis habet sillogizari suasibilius quam propter detentionem menstruorum vel spermatis supervenire omnibus hiis mulieribus hystericas nominatas dispositiones sive apnias quasdam sive suffocationes sive et synolkas idest contractiones
contingerint esse Et magis fortassis propter eam que spermatis quia hoc magnam virtutem habet et mulieribus humidiuset frigidius est et excerni opus est mulieribus pollispermatis idest multum semen habentibus natura quemadmodum et masculis Etenim et horum novimus non paucam differentiam quibusdam eorum quidem mox a iuventute ad coitus imbeccillibus fientibus quibusdam autem nisi continue utantur gravatis capite et asodis idest tristibus et febrilibus fientibus et deterius appetentibus
et minus digerentibus quorum corpus arboribus Plato assimilavit multum fructuosioribus moderato Talis denique quosdam existentes nature deinde continentes venereorum
usus ab asciseos idest sobrietate effectos torposos et difficile mobiles novimus factos Quosdam autem et tristes inrationabiliter et spe difficiles similiter melancholicis
in appetendo et digerendo deteriores Unum autem quendam propter luctum uxoris abstinentem a venereis quibus antea utebatur continue anorectum idest inappetibilem
simul et si afferret breve quid neque hoc digerere potentem si vero et brevi plura
quandoque acciperet vim inferens sibi statim vomens et videlicet difficulter iratum non
in hiis solum set et sine causa manifesta similiter melancholicis Cui omnia quieverunt
citissime consuetudinem que a principio resumenti Hec talia denique excogitanti michi
secundum me ipsum visum fuit maiorem virtutem habere in nocumentum corporis detentionem spermatis quam menstruorumin illis corporibus in quibus ipsum natura
cacochimius est et plus et vita otiosior usus venereorum antea quidem sufficienter
multus postea vero repentina simul aliqua abstinentia anteriorum Excogitavi vero hiis
adhuc naturalem concupiscentiam excretionis eius causam esse Vim enim infert omnibus hominibus cum fuerit tale et multum ad excretionem eius Diogenes igitur cinicus
concessus est quidem omnium hominum patientissimus factus esse ad omnem operam
continentia indigentem set tamen et hic venereis utebatur molestationem que ex
detento spermate deponere volens non ut ad bonum aliquod adiugatam eius evacuatione iens delectationem Amica denique quandoque conveniens ut aiunt ut ad se
ipsum deveniret tardante ea ipse expressit sperma tangens manu pudenda et post hec
advenientem emisit dicens manum prevenisse hymeneum cantasse Et manifeste apertum est quod non propter delectationem  fieret Secundum hoc autem extimo et
alia animalia ad veneream copulationem impetum facere non dogma facientia delectationem bonum existere set ad excretionem spermatis ut contristantis in eo quod continetur devenientia quemadmodum extimo et egerere et mingere eis existit natura In
talibus me quandoque intelligentiis existente apparuit tale quid contingens ex multo
tempore viduate mulieri Detinentibus enim eam et aliis quidem quibusdam molestiis
et nervicis tensionibus dicente autem obstetrice anaspate idest revulsam esse matricem placuit uti auxiliis quibus assueverunt ad talia uti Utente vero ea et a calore qui
ex eis et ab eo qui secundum curam muliebrium locorum facte sunt synolce idest contractiones cum tremore et delectatione similes eis que secundum coytus in quibus
excreto grosso et multo spermate erecta est a detinentibus eam molestiis mulier Igitur
propter hoc quidem visum est michi maiorem virtutem habere in nocumentum corporis totius cacocimius sperma quam menstrua Itaque et si illa quandoque fiant viduatis set detentionem demum spermatis mestam simul et nocivam existere eis Quicumque vero extimant magnis sinthomatibus in toto corpore fientibus insuasibile esse humorem paucum in una particula circumtentum causari videntur michi valde inmemores esse eorum que cotidie fiunt In falangearum denique idest aranearum morsibus
totum videtur pati corpus parvo aliquo veneno secundum brevissimum foramen inmisso Quod autem scorpionum est mirabilius quoniam et sinthomata cito inferunt
vehementissima et quod inmissum est assumentibus eis aut omnifariam paucissimum
est aut universaliter nullum inperforato demum centro apparente Et nimirum non simpliciter necessarium quia punctus est quis velud ab acu confestim totum corpus grandinibus inmissum extimare cum lippotomiis set demum aut spiritu aliquo aut subtili
humiditate inmissa rationabile fieri hoc Quidam autem extimant et in tangendo solum
quosdam alterare posse ea que appropinquant sola virtute que secundum qualitatem
Hanc enim aiunt et in marinis torpituginibus videri virtutem fortem ita habentem ut
et per tridentem que piscatorum anadidomenes idest reddita alteratione ad
manum torposa illico omnis ea fiat Hee igitur sufficientes coniecture operandi parvam substantiam alterationes maximas solo tangendoet quod secundum
eraclium lapidem quem et magnetem nominant non minime Tangente ei cum ferro
dependente sine vinculo secundum aliud tangens magnetem similiter prius rursus ex
ipso pendet deinde aliud tertium ex secundo Apparente utique manifeste fortissima
hac virtute quarundam substantiarum reliquum utique esset querere si qualiter corruptio in animalibus potest fieri tam magna magnitudine ut venenifere similem habeat
qualitatem et virtutem Vel et hoc iudicatum est ab ipsis medicis qui demum aliquod
problematum unum fecerunt utrum propria mortifere farmacie sunt signa vel non
sunt Et qui maxime demum videntur dixisse de eo easdem quidem fieri passiones concedunt et secundum dationes mortalium farmacorum et secundum corruptiones que ex
corpore proficiscuntur Non tamen indiscretos demum eos qui acceperunt farmacum ab
hiis qui non acceperunt existere Cum enim euchimo alicui natura et dietato secundum omnem modum sanative repentina supervenerit mors qualis in aliquo deleteriorum idest venenosorum farmacorum deinde lividum vel nigrum vel varium vel defluens vel a putrefactione triste fetet corpus farmacum sumpsisse hunc aiunt Si igitur
concedunt tales passiones comprehendere nos ex nobis ipsis habentes impetum generationis quales fiunt deleterio idest venenoso farmaco sumpto nil mirabile si sperma
cacocimum vel menstrua similiter habentia retenta et putrefacta sinthomata ferunt
difficilia corporibus que pati apte habent Discere enim est et in canibus quibus tantam quandam habet virtutem aptitudo que ad patiendum quodcunque Nullo denique
aliorum animalium capto a rabie hoc solum capitur et tam magna demum secundum
id fit corruptio humorum quod saliva eius sola humano corpori incidens operetur
rabiem Ut igitur a parva a principio qualitate que secundum salivam augmentata quedam in corpore dispositio cum in dignam ratione devenerit magnitudinem cognita est
post menses sex quandoque anteriori tempore nullam habens cognitionem secundum eundem modum ab humore aliquo malo in corpore animalis genito paulatim
aucto compatitur tempore principalium aliqua particularum a quibus universum corpus cito alteratur Quoniam vero istericorum dictorum sinthomatum decenter ex
antiquo credita est secundum matrices quasi radicatio esse argumentum non parvum
est fieri solis viduatis et privatis menstruis purgationibus has tales passiones Quoniam
autem his ipsis maiorem virtutem in generationem sinthomatum istericorum
habet sperma detentum minorem autem menstrua ex hiis que detinentur sine viduitate
purgationum licet discere alia quidem aliqua patientibus que parum postea dicentur
neque vero apniis idest inrespirationibus habitis neque a vehementibus lippotomiis
neque aliis que dicta sunt parum antea Adhuc autem et ex hoc quod quedam viduatarum sine querela purgate vel non multo minus quam antea capiuntur supradictis
sinthomatibus Concordant autem hiis et signa que secundum matricem apparent
iatrinis idest obstetricibus Nam quandoque quidem ut anespasmenes idest revulsa
tota ea quandoque vero ut parespasmenes idest secus evulsa collum tangentibus inclinatum apparet Ideoque quidam velud animal quoddam filiorum procreationis concupitivum esse matricem supponentes privatum hiis que appetit omni corpori nocere
aiunt Scribit denique Plato ita matrices autem que in mulieribus et hystere dicte
propter hec ipsa quasi animal concupiscitivum filiorum creationis existens cum infructuosum ex hora tempore multo fiat difficulter anxians fertur et errans ubique secundum corpus transitus spiritus fractans idest obstruens respirare non sinens in aporias
idest angustias ultimas inmittit et egritudines omnimodas alias prebet Hoc Platone
dicente quidam adiecerunt quod cum matrices errantes secundum corpus dyafragmati accesserint impediunt respirationem Quidam autem errare quidem
eam sicut animal non aiunt detentis vero menstruis siccatam recurrere ad viscera cupientem humectari et cum quandoque secundum ascensum copulaverit dyafragmati
privari respiratione animal Igitur quicunque quidem ignorant ea que secundum anothomias idest incisiones apparent et que de naturalibus et electivis energiis nichil superscrutati sunt et nimirum nil demonstrativum eorum que dixi audientes congrue extimant esse quid eorum que dicta sunt verum Quicunque vero in utrisque exercitati
sunt inspiciunt et sine me imbeccillitatem sermonis Si enim et anespasthai idest revelli matrices appareant breve hoc est et non sufficiens ostendere fundum eius totum
neque usque ad ventrem anespasthai idest revelli non
solum demum transcendentem et hanc tangere frenes idest dyafragma Si vero et tangeret quid utique esset hoc ad apniam vel ad lippotomiam vel ad tensiones colorum idest
extremitatum vel ad carum omnimodam Superimpletis denique ventris tumor manifeste apparet premens dyafragma et propterea quidem respiratio inspissatur sinthoma
vero aliud nullum assumit animal Set et secundum impregnationes superextense superius matrices spissiorem operantur respirationem nullo vero alio neque hee nocent
Hoc autem idest siccatas ipsas decurrere ad viscera cupientes humectari omnifariam
inconveniens Nam si quidem simpliciter humiditate matrices indigent quandoque vesicam copulatam habent et inferiorem partem omnem crossi intestini Si vero non simpliciter humiditate set sanguinea humiditate ad epar oportet eas et non ad frenes idest
dyafragma ferri Quid autem indigent accedere extrorsum aliis particulis habentes circumiacens sibi ipsis tegimen densum et membranosum indumentum Omnia enim que
trahunt humiditates ad se ipsa per ora multa hoc gerunt quam plurima vero ad matrices descendunt ora venarum per que trahere ex chile idest cava vena sanguinem possibile esset eis que ex epate habet influentem sibi sanguinem Quem autem utique canalem alium inveniet quis sanguinis ex epate ad matrices delatum meliorem per quem
autem universaliter alium possibile eis ex epate trahere quid et si non maximus quidem esset chiles idest cave vene canalis set tamen demum alius non est Ipsa enim 
una sola vena inferioribus dyafragmate omnibus ex epate derivat sanguinem
Omnifariam igitur inconveniens sermo eorum est cum operando sermone et animal
matricem Set si et hoc conceditur contristabitur quidem a propriis privata appetitibus fortassis autem et atrofisi idest demacrabitur quemadmodum quidam aiunt
amantes palmas pati non tamen neque ad dyafragma neque ad alium aliquem locum
deveniet Cum aliis enim rursus et siccissimum est crasi dyafragma indiget enim matrix
secundum eos qui aiunt siccari eam humidarum particularum communione Fortassis
igitur quis nos interrogabit causam propter quam anespasmene idest revulsa et parespasmene idest secus evulsa multotiens matrix apparet Hoc enim obstetrices dicunt
quemadmodum demum et quoniam multotiens in propria sede manente ea non minus
assumunt mulieres ysterica sinthomata Temptabo utique hiis dicere causam sequens
ea que ab Ypocrate dicta sunt Tensiones denique isterarum idest matricum causas
fieri aio apparendi obstetricibus et collum anespasthai idest ascendere et parespasthai
idest secus evelli Coevelli enim necessarium est matricibus collum Que ergo est
causa anespasthai idest revellendi et secus evellendi matrices Hoc enim adhuc deest
sermoni Vasorum que ad eas descendunt impletio simul cum suspensionibus earum
Demonstratum est enim a nobis cum afforismum exposuimus secundum quem ait
spasmum ab evacuatione et a plenitudine fieri plenitudinem in latitudinem quidem
et profundum extendere corpus impletorum breviorem vero operari longitudinem
Quantum igitur brevior fit tantum ad principium anaspatai idest revellitur Etenim
et musculos Erasistratus ex eo quod implentur spiritu in latitudinem superaddentes auferre ait longitudinem et propterea anespasthai idest revelli Unde igitur impletio vasorum et suspensionum Ex detentione videlicet menstruorum Devenit enim usque ad
matricem intus autem non intrat sanguis quandoque quidem ipse crossior quam secundum os vasorum factus est quandoque autem clausis eis ut in venis habundans
illas quidem tendit et infundit proximas eis suspensiones Tensione vero harum secundum continuitatem matrices synanaspontai idest coevelluntur Igitur si quidem pariter trahuntur undique indeclinabiliter earum transpositio fit Si vero impariter ad quod
magis trahit extenduntur Quocirca non ut animal errans alias in alium deveniet locum
matrix mulieribus set a contensione retracta Et dicens utique quis ipsum quidem corpus isterarum idest matricum inpassibile esse tunc perversionem autem pati eas tractas alias alibi decenter dixit Contingit enim et secundum alias particulas corporis talis
fantasia idest ymaginatio passionum ut multotiens decipiantur medici extimantes
pati quod perversum vel curvari non potens vel extendi Et hoc docens Ypocras in libro
peri arthron idest de articulis et dicti erroris qui secundum matricem meminit ita qualiter scribens Quibus autem utique ad quod retro capud coxe exciditur paucis autem
excidit hii extendere non possunt crus neque secundum articulum quod excidit neque
aliquo valde secundum ignuin idest genu Set minime hiis qui ex antiquo hii extendunt articulum qui secundum bubonem et qui secundum ignuin idest genu In hoc
sermone et nimirum nil quid patiens articulus qui secundum ignuen idest genu
ex communione que ad bubonem nequire extendi ait Deinde deinceps inferens dicit
intelligere utique et hoc oportet valde utile enim et multa ratione dignum et plurimos latet quoniam neque sani possunt secundum ignuin extendere articulum nisi
coextenderint articulum qui secundum bubonem preterquam nisi valde sursum elevaverint pedem Ita vero utique poterunt Neque igitur cocurvare possunt articulum qui secundum ignuin idest genu similiter set multum difficilius nisi coincurvaverint et articulum qui secundum bubonem Hec predicens ait multa vero et alia secundum corpus talis fratritatis habent et secundum nervorum contensiones et secundum musculorum scemata et plurima et plurime digna cognosci quam ut quis extimat et secundum naturam intestini et secundum naturam totius ventris et errores et contensiones
ysterarum idest matricum In hiis dictionibus proposuit dicere Ypocras quidem de
articulo qui secundum ignuin idest genu nequeunte moveri secundum naturam non
patiendo aliquam passionem propriam set communione quidem quantum in se
ipsa transponitur tensa vero ab aliquibus aliis sequitur superspomena idest evellentia
Igitur perversiones quidem matricis secundum dictum modum sequuntur detentiones
menstruorum non ipse causa sinthomatum que circa corpus animalis fientes communem autem causam habentes multitudinem detentionis menstrualis purgationis Nocumenta vero que sine perversionibus vel et detentione menstruorum fiunt viduatis feminis propter detentionem spermatis contingunt Secundum quantitatem autem et qualitatem menstruorum et spermatis alias alia sinthomatis species fit eis Nam infrigidare
quidem totum corpus potente ea que contristat causa infrigidantur vehementer ut
neque respirent sensibiliter neque pulsent crosso vero existente vel drimeos idest acri
spasmi fiunt Disthumie vero idest mestitie cum fuerint melancholica quemadmodum rursus et lipposichie idest defectiones quoque vehementiam tensionis et infrigidationem et malignationem stomachi secuntur Manifestum autem est quoniam os
ventris in talibus sermonibus consuevimus nominare stomachum quemadmodum et in
stomaticis sincopis medicis omnibus consuetudo est ita uti denominatione Quecunque
vero menstruales purgationes detentas secuntur sinthomata etenim de hiis promisi
dicere quid nunc iam tracto principium ab hiis que Ypocrasin afforismis scripsit faciens quorum unum et hoc est si mulier non concipiens neque pariens lac habuerit
menstrua eius defecerunt Sine apparendo vero lac secundum ubera menstruorum
detentorum sunt et hec signa Gravitatis quidem sensus in toto corpore et asa idest tristitia et anoresia idest inappetitus et anomalia fricodis idest inequalitas infrigidativa
Si vero sine frica idest infrigidatione anomalia idest inequalitas aliqua fuerit et asa
idest tristitia et aliquorum extraneorum desiderium scrutari iube obstetricem tangentem collum matricis Si enim sine duritie clausa fuerit conceptionis hec sunt signa 
Quedam autem earum et cibum vomunt et comedunt terram et carbones aut quedam
talia Eius denique colli matricis quod cum duritie clausum est passionem esse aliquam
secundum matricem significat et oportet scrutari obstetricem ad quam partem parespaste idest secus evulsa et anaspaste idest ascendit secundum illam est enim
patiens locus ystere idest matricis Aliquibus autem et designat aliquis dolor cum gravedine secundum illam partem venit autem et ad yschion idest vertebrum dolor et
ipsum quod secundum rectum crus claudicat secundum ambulationem Et si multo
tempore menstrua occulta fuerint et nullam evacuationem medicus mulieri afferat apparet quis quandoque secundum keneona idest ylium preter naturam tumor indicans
per profundum esse aliquid flegminans Quibusdam autem et fimatodes tumor innascitur secundum finem keneonos idest ylii quales et viris fiunt secundum hunc locum
et cuidam diepuesen idest pus fecit et incisione indiguit Secundum hanc denique partem et colon vidimus ekpyesanta idest pus faciens et incisum quandoque quidem ignorantibus qui incidunt inperitis medicis est autem et quando et scientibus Et omnia
sanata sunt que ita ekpyesanta idest putrefacta sunt facilius incisiones vero que secundum matricem difficilius in synfisin idest unicionem veniunt Igitur talia quidem secuntur sinthomata detentiones menstruorum et sine hiis dolores secundum lumbum
et bregma idest calvariam et secundum bases oculorum et febres causodees idest ardentes et urine denigrate cum rubeo quodam ycore idest liquore quemadmodum si
carnium noviter occisarum loture misceas calcem Quedam autem et dissuriant et iscuriant Cum igitur quid tale videris in mulieribus suspicare secundum matricem esse
velud radicem eorum Si vero et secundum alium quendam locum corporis excretio
sanguinis vel flegmon aliquis fuerit vel herisipila fiat interrogari oportet de menstruali purgatione nichil enim horum fit hiis que inculpabiliter purgantur Igitur detentionibus quidem menstrualis purgationis talia quam multum superveniunt sinthomata Inmoderatis vero purgationibus decolorationes et pedum tumor et totum subinflatum corpus et male digerere cibaria et male appetere et omnia quecunque per sanguinis inmoderati evacuationem assueverunt sequi sinthomata et si ex emorroydibus
vel ex alia aliqua emorrosagia evacuatio sequitur Set et sine patiendo matrices vocatus
fluxus muliebris quandoque contingit mulieribus toto corpore expurgato et evacuato
per eas quemadmodum quandoque et perrenes evacuantur et fit hoc maxime mollibus carne et flegmaticis quas et sine tangendo matrices sanavimus per auxilia tocius
corporis Est autem eius quod evacuatur quandoque quidem rubeus ycor est autem
quandoque aquosus vel ypochros idest subalbidus Si vero sanguis purus velud in flebotomia appareat attende diligentissime ne aliqua corrosio facta sit in matrice Contingit autem quam multum secundum collum magis quam alibi corrosiones eis fieri
Dignoscuntur autem eis qui feruntur ycoribus que profundiores secundum vero
buccolam colli non hiis solum set et per tactum Excernitur autem sanguis et concipientium quibusdam ex apertis venis que secundum collum Si vero concipientis mulieris repente subtilia facta fuerint ubera expecta hanc aborturam esse Geminos concipienti alterum uberum subtile factum abortiri significat alterum fetum et sepius masculum quidem dextrum feminam autem alterum quia masculi quidem sepius in partibus dextris matricum concipiuntur femine vero in sinistris et raro est quod contrarium
ut et in aliis apparet animalibus quorum natura est didimotocos idest gemina
concipere Capre enim multe et oves tales et aliorum quadrupedum animalium non
pauca Si vero impregnetur quidem parate mulier bimestrem autem aut trimestrem aut
quatrimestrem abiciens fetum circa cotilidones eius matricum humiditas flegmatica coacervatur propter eam symphusis idest counitio factarum in poro venarum et arteriarum oris vasorum que descendunt in matricem atonum idest imbeccille est ut non
ferat gravedinem eius qui conceptus est set exscindatur facile

Quemamodum pauca eorum que excernuntur per anum signa patientium locorum
que circa ea sunt plurima vero eorum intestinorum et ventris et splenis et epatis non
autem et raro humorum qui in toto corpore sunt cognitio aliqua secundum eundem
modum pauca eorum que per pudendum excernuntur propriam eius passionem indicant multa vero vesice et renum et epatis et splenis et pulmonis et thoracis et dispositiones humorum qui sunt in toto corpore significant Determinatur autem in aliis que
coherere diximus unicuique particule patienti Pudendum denique demum ipsum pati
cognosces ex hiis Ulcerationis quidem eius cognitio maxima dolor secundum ipsum
factus cum eo quod excernitur secundum minctiones quid eorum que coherent ulceri
Et discernuntur demum ab hiis que ex vesica feruntur in anticipando ea secundum quidem primum exitum superapparere que vero ex vesica inremixta essendo urinis
Set et mordent secundum minctiones continue ulcera que in pudendis et magis cum absoluta efelcide idest crusta vel putredine pura facta fuerint Multum autem magis flegmones et talia sine signo dignoscuntur De gonorea vero et priapismo tractare
amplius melius Igitur gonorea quidem spermatis excretio est involuntaria licet autem
et ineligibilem nominare quemadmodum et apertius excretionem spermatis continue
factam sine tensione que secundum pudendum Priapismus autem augmentatio in longitudinem et rotunditatem totius pudendi sine venereo desiderio vel aliquo calore acquisito quemadmodum quibusdam fit et dormientibus supinis Ita enim eum quidam
subformaverunt licet et succinctius augmentationem sensibilem pudendi vel tumiditatem mansibilem Nominatus est autem a Priapo Etenim illum aiunt talem habentem
pudendum ut homines plasmant idest pingunt et scribunt Nomen autem gonoree manifeste est compositum ex gonis et ren idest germine et fluere Nominatur enim
sperma et goni et gonos idest germen et germinatio Quemadmodum autem et
omnia alia que ex corpore nostro evacuantur secundum duplicem modum hoc patiuntur quandoque quidem ex continentibus ea corporibus excreta quandoque vero sponte
effluentia propter imbeccillitatem eorundem corporum non detenta ita et sperma
Nam nature quidem opera est in talibus omnibus sicut excernere  quidem fit poro
qui effluxionis aperto alio vero fundo contracto et impellente ad apertum porum omne
quod continetur in concavitate  eius quod continet impulsione fiente set contrarium
omne contractionis et detentionis Ita quidem in hiis que secundum naturam habent
excretiones fiunt eorum que continentur humidorum in eius organis In hiis autem que
preter naturam detentiones quidem propter imbeccillitatem et propter aliquam dispositionem similiter excretive que secundum naturam moventem particulas quemadmodum in ipsis spermaticis vasis sperma emittere in epilensiis contingit et in aliis spasmis cum violenti fiant Videmus autem et secundum alios spasmos puta manus vel
pedes vel digitos quandoque quidem simul cum toto corpore spasmato fientes
quandoque vero solis patientibus Nichil igitur est inrationabile in spermaticis vasis
quandoque solis fieri talem dispositionem quemadmodum demum et dispositionem
que gonoree proportionalem urinarum excretionibus involuntariis cum ipsa que detinet virtus dissoluta contingerit Igitur quidem gonorea spermaticorum organorum est
passio non pudendorum quibus via utitur ad effundendum goni idest germen Priapismus autem manifeste pudendi videtur sinthoma possibile vero est et nil eo patiente
propriam passionem arteriarum esse solum talem habentium dispositionem quandoque preter naturam qualis eis contingit quando que secundum naturam intensio fit totius pudendi Nam quoniam quidem spiritu fit palam est conicientibus velocitate
tumefactionis et systoles idest contractionis Humidum enim nullum ita citam ad
alterutra transmutationem possibile est facere Hoc igitur ita habente et apparentibus in incisionibus arteriis magnis in parvam particulam pudendi inmittentibus apparente vero et substantia pudendi tali qualem nulla alia particula habet corpus enim
est nervosum specie syringodes idest cavernosum totum sine vocata glande quid
utique aliud quis intelligere poterit quam quod habet plenum atmodi idest vaporosi
spiritus ex arteriis influentis eum qui in intensionibus est tumorem et propterea glandem parem semper magnitudine habet quoniam syringodes nervus in ea non existit
Que igitur causa quod intenditur secundum venereos impetus pudendum ea que intendendi in dormientibus cum resupini iacentes calefacti fuerint lumbi Inventa enim
ea spes et priapismi dispositio est inventa Nam quoniam quidem aut ex arteriis aut
ex sirangoso idest cavernoso nervo aut ex utroque transmutationem quandam habente
ex anteriori consistentia principalem causam inrepletionem est necessarium fieri quasi
manifestum Ex utro vero eorum magis vel si et ex utroque deinceps scrutemur
principium sermonis hoc ponentes Particulas corporis plasmans et perficiens natura
operata est sine doctrina ad propriam energiam idest actum incedere Et experimentationem demum huius maximam feci quandoque nutriens edum sine considerando
unquam parientem Capras enim pregnantes incidens gratia quesitarum theorematum
idest contemplationum ab anothomicis viris de dispensatione que secundum conceptum inveniens quandoque generosum fetum absolvi quidem a matrice sicut assuevi Rapiens autem antequam consideraret concipientem in domum quidem quandam ferens disposui multas quidem habentem pelves hanc quidem vino hanc vero
oleo hanc vero melle hanc vero lacte vel aliquo alio humore plenas non paucas autem
alias orrealibus fructibus veluti et acrodrion idest glandibus Vidimus autem fetum
illum primum quidem ambulantem pedibus ac si audivisset gratia ambulationis habere
crura Secundo vero excutientem humiditatem que ex matrice et tertio in hoc scalpentem uno pede latus deinde olfantem eum vidimus singulum iacentium secundum
domum Cum autem omnia olfavit ex lacte sorbuit in quo et clamavimus omnes manifeste videntes quod Ypocras dixit nature animalium indocibiles Et igitur et cibavimus illum edum et vidimus offerentem postea non lac solum set et alia quedam
iacentium Existente vero tempore secundum quod ablatus est a matre edus prope vernale equinoctium post duos menses attuli ei molles akremonas idest extremitates
thamnon idest ruborum et plantarum quas et ipsas rursus olfaciens omnes a quibusdam confestim territus exititit quasdam autem voluit gustare et gustans
ad comestionem versus est cibariorum que et magnis capris consueta sunt Set hoc
quidem fortassis parvum illud autem magnum folia enim et molles extremitates comedens transglutivit deinde parum postea ad ruminandum ivit quod rursus considerantes omnes abierunt stupentes in naturalibus animalium virtutibus Nam magnum quidem est et esurientem per os et dentes offerre cibum set quoniam transglutitum in ventrem primum quidem referre ad os decet deinde linire in eo masticatum tempore
multo et postea transglutire non adhuc in eundem ventrem set in alium sufficienter
nobis visum est mirabile esse Despiciunt autem multi tales nature operas solas extraneas considerationes rerum admirantes Deinde qualiter non mirabile anothomicos
idest incisores medicos querere a quo quidem extenditur hic articulus puta qui secundum ischion idest vertebrum a quo vero curvatur qui vero sunt qui ad alterutra idest
ad latus adducunt id et qui volvunt alterutrinque Edulum autem quemcunque vult motum uniuscuiusque articulationis confestim operari quemadmodum
demum et homines ipsos et nimirum ignorantes a quo musculo unusquisque fit
motus In motu denique qui secundum linguam cuius ut in exemplo huius meminero
qualiter non utique quis admirabitur anothomicos idest incisores quidem differentes
abinvicem inveniens non solum circa numerum musculorum set et circa energias idest
actus eorum naturam autem pueros docentem qualiter quidem imitentur in voce vel
aliqua aliarum voce et in prolationibus vocum et inspiratione et universaliter dicendum electivarum energiarum admirabitur utique quis organorum per se docibile
Non parva igitur neque de hiis energiis idest actibus dissonantia facta anothomicis
viris qualiter fiunt et per que organa tamen respirant et sonant omnia animalia post
primam generationem confestim Igitur nil mirabile est et generativas particulas energias quarum gratia a natura facte sunt agnoscere confestim a principio quia mox concipiens quidem matrix sperma claudit diligenter donec perficiatur fetus aperit autem
quam plurimum eo perfecto et aperiens per hoc ipsum fetum excernit Contempnuntur
autem et hec continuitate inspectionis et despiciuntur a multis ut nequaquam assuetis admirari mirabilia secundum veritatem set que raro ab eis videntur Quid enim erit
nature mirabilius quam mensibus quidem totis novem clausisse matricis os ita diligentissime ut neque pirina melis idest acumen grafii suscipiat perfecto vero conceptu distantiam habeat tam magnam ut totum animal exeat per id Nequaquam igitur decredit
quis per se docibilem esse et virtutem pudendorum ut siringodes idest cavernosum
illius totum quod nervosum specie cum ad coitum impetum fecit animal confestim
dilatet naturalem habens dilatationis virtutem quemadmodum cor et arteria preter
quam semper illa quidem moventur quia et energia eorum semper indigemus non semper autem siringodes idest cavernosum set quando utilitas vocat Dilatato vero eo spiritus qui ex arteriis sequitur quemadmodum pulmo thoracem consequentia que ad
quod movetur Posset autem quis fortassis et arteriis imponere virtutem implentis spiritus siringoden idest cavernosum  nervum cum impetum fecerit animal ad coitum
Melius autem multum nervi dicere energiam esse hanc idest actum non arteriarum
si demum energias idest actus ex propria substantia particularum non ex positione
rationabile est fieri et enim cor si secundum aliam partem iaceret eandem energiam
idest actum haberet et epar et splen et alia omnia etiam arterias Igitur in omni particula corporis rationabile est eandem energiam idest actum habere quemadmodum et
apparent Secundum totum demum corpus arterie que secundum animal dilatantur similiter sibi invicem Itaque non decens arterias que in pudendis implantantur aliam
quandam virtutem superacquirere preter eam que in toto corpore preexistit eis set latiora habere ora aliis arteriis rationabile ad velocitatem sequele que ad quod evacuatur
preparans enim semper natura videtur utilitatem unicuique energiarum undique explere virtutem autem energie precipuum nullum habere alium cum ad pudendum deveniunt Calefacto denique lumbo rationabile est et calidiores fieri arterias et aperiri
magis ut et secundum hoc proeffundi spiritus non paucam substantiam in siringoden nervum a quo paulatim impletum intendi pudendum ut utique tota substantia
eius intendatur secundum syringoden existentem nervum Hiis nobis cognitis ad dispositionem priapismi eamus Nam quoniam quidem aut secundum ora arteriarum dilatata
fit hec passio aut secundum syringoden nervum atmoden idest vaporosum spiritum
generantem ex precognitis videtur Utrum autem eorum magis utique quis causabitur
querendum Michi utique videtur secundum utrumque quidem fieri sepius autem ora
arteriarum dilatata sequitur Facilius enim dilatari hec quam spiritum ventosum in syringodei nervo generari Et extimo dispositionem quidem que secundum nervum semel
vidisse eam vero que arteriarum multotiens Conieci autem hoc a precedentibus sinthomatibus et a modo curationis Nam cui quidem palmi idest saltus pudendi continui
antecedunt spiritum ventosum esse causam et ad hanc curam omnem adaptans sanavi hominem Quibus vero ora venarum dilatata sunt tale quidem nullum antecessit
sinthoma contingit autem huic quidem multo tempore preter consuetudinem a venereis
abstineri huic autem cacochimorum cibariorum et drimeorum idest acrium comestione uti huic autem zona idest cingulo uti secundum ambulationem duorum mensium insueto zone idest cingulo existenti Apertionem igitur arteriarum coniecimus
hiis quidem propter drimiteta idest acredinem que ex cacochimia factam esse hiis
autem propter spiritus ventosi generationem inordinate et violenter moti Etenim farmaca que pudendorum sunt entatica idest intensiva et que bibuntur et que secundum
peritoneon et lumbum inmittuntur calida et ventosa omnia sunt Quemadmodum
rursus contraria omnia aphysa idest inventosa et infrigidantia magis quam calefacientia Attendere vero oportet sermoni non transcurrentem Farmaca enim dixi non cibaria quia cibariorum quedam quidem generativa multi spermatis existentia secundum hoc et impetus qui in luxuriam exacuunt Igitur hec quidem testantur sermoni
secundum quem modo dicebatur et eos qui a venereis abstinent quandoque priapismis
occupari Contingit et hoc polispermis idest multum sperma habentibus simul et
preter consuetudinem abstinentibus cum non superaverint multitudine exercitiorum
superhabundantiam spermatis et maxime ex eis quicunque quidem ab intentione que
venereorum non erepti sunt sicut sobrii natura et qui tempore ampliori talem continentiam iscisan idest didicerunt in fantasiam vero idest ymaginationem eorum deveniunt et per inspectiones movere eos potentes et per rememorationem eorum Contrariissima quidem dispositio horum hominum in pudendis fit ei que eorum qui nequaquam
in intentionem venereorum deveniunt Et cuidam amico diligenti extra consuetudinem abstinere finaliter a venereis in tumorem superaddidit pudendum inflatum ut coactus sit communicare michi de hoc sinthomate Dixit enim admirari qualiter huic quidem
athlete rugosum et contractum est pudendum ex bona ordinatione sibi vero ipsi ex quo
hoc instituit contrarium contingit Igitur tunc quidem consului ei coacervatum excernere
sperma dereliquo vero et a considerationibus et enarrationibus et memoria erigere potente ad venerea omnifariam cohiberese ipsum Quicunque vero mox principio vel athluntes idest certantes vel fonascuntes idest vocem bonam habere studentes venereorum
inexperti prestiterunt cohibentes omnifariam se ipsos et ab omni intentione et cogitatione tali subtilia et rugosa similiter senibus eis fiunt pudenda Cum aliis enim et istud
contingit hiis qui a iuventute secundum principium venereis multis utuntur dilatatis
vasis que in hiis locis facile fluxibilem fieri ad ea sanguinem et virtutem appetitivam
venereorum augeri secundum sermonem communem omnium virtutum quem et
Plato scripsit quietem quidem exsolvere dicens perseverantiam autem in propriis operis augere robur Igitur ita quidem et ubera hiis quidem que nunquam conceperunt
contracta permanent hiis autem que post parere lactant infantes magna fiunt et permanent demum lac prebentia donec lactant quiescentibus autem a lactando infantes
et generatio lactis que in uberibus non post multum quiescit Hec igitur omnia nobis
perscrutantibus et ad curam occasionem prebebunt determinantibus causas a quibus
unicuique patientium passio facta est Nunc autem nondum tempus eorum set iam
finem habente preiacente sopera hic faciam quiescere sermonem
