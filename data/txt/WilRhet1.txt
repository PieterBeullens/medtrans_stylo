Rethorica assecutiva dialetice est ambe enim de talibus quibusdam sunt que communiter quodammodo omnium est cognoscere et nullius scientie determinate propter quod et omnes modo quodam participant ambabus omnes enim usque ad aliquid et exquirere et sustinere sermonem et defendere et accusare conantur
 
Multorum quidem igitur hii quidem fortuito hec agunt hii autem propter consuetudinem ab habitu quoniam autem utroque modo contingit palam quia erit utique ipsa et dirigere propter quod enim adipiscuntur et hii propter consuetudinem et hii a casu huius causam considerare contingit tale autem omnes utique iam confitebuntur artis opus esse
 
Nunc quidem igitur qui artes sermonum componunt modicam adepti sunt ipsius partem persuasiones enim sunt solum artificiale alia autem adiectiones hii autem de enthymematibus quidem nichil dicunt quod quidem est corpus persuasionis de extrinsecis autem rei plurima negotiantur commotio enim et misericordia et ira et tales passiones anime non sunt de re sed ad iudicem quare si circa omnia essent iudicia sicut in quibusdam civitatum nunc est et maxime in bene ordinatis legibus nichil utique haberent quod dicerent omnes enim hii quidem putant oportere sic leges promulgare hii autem et utuntur et prohibent extra rem dicere sicut et in Ariopago recte hoc putantes non enim oportet iudicem pervertere ad iram provocantes aut timorem aut inimicitiam simile enim et si quis qua debet uti regula hanc faciat distortam
 
Adhuc autem manifestum quod litigantis quidem nichil est nisi ostendere rem quia est aut non est aut facta est aut facta non est si autem magna aut parva aut iusta aut iniusta quecumque legislator non determinavit ipsum utique iudicem oportet cognoscere et non addiscere a litigantibus
 
Maxime quidem igitur convenit recte positas leges quecumque contingit omnia determinare ipsas et quam paucissima committere iudicantibus primum quidem quia unum habere et paucos facilius quam multos bene sapientes et potentes leges ferre et iudicare deinde legislationes quidem ex multo tempore consideratis fiunt iudicia autem ex suborto quare difficile assignare iustum et expediens bene iudicantes
 
Omnium autem maximum quia iudicium quidem legislatoris non secundum partem sed de futuris et universalibus est prefectus autem et iudex iam de presentibus et determinatis iudicant ad quos et amare iam et odire et proprium commodum adnexa sunt sepe ut non adhuc possint videre sufficienter verum sed attendere in iudicio proprium delectabile aut triste
 
De aliis quidem igitur ut diximus oportet quam paucissimis facere dominum iudicem de eo autem quod est factum esse aut non factum esse aut fore aut non fore aut esse aut non esse necesse iudicibus committere non enim possibile hec legislatorem previdere
 
Si itaque hec ita se habent manifestum quod que extra negotium tegnologizant quicumque alia determinant puta quid oportet prohemium aut narrationem habere et aliarum unamquamque partium nichil enim aliud in ipsis negotiantur nisi quomodo iudicem qualem quendam faciant de artificialibus autem persuasionibus nichil determinant hoc autem est unde utique aliquis fiet enthymematicus
 
Propter hoc enim eadem existente methodo circa contionalia et iudicialia et pulcriori et magis civili contionali negotio quam id quod circa commutationes de illo quidem nichil dicunt de disceptare autem omnia temptant artificialiter disserere quia minus est pre opere que extra rem dicere in contionalibus et minus est fraudulentum contionatio disceptatione quia communius
Hic quidem enim iudex de convenientibus iudicat quare nichil aliud oportet nisi ostendere quod sic habet ut ait consilians in iudicialibus autem non sufficiens hoc sed pre opere est per singula captare auditorem de alienis enim iudicium quare ad id quod ipsorum intendentes et ad gratiam audientes donant litigantibus sed non iudicant
 
Propter quod in multis locis sicut et prius diximus lex prohibet quidem dicere extra rem ibi autem ipsi iudices hoc servant sufficienter
 
Quoniam autem manifestum est quod artificialis quidem methodus circa persuasiones est persuasio autem demonstratio tunc enim credimus maxime quando ostensum esse existimamus est autem ostensio rethorica enthymema et est hoc ut est dicere simpliciter principalissimum persuasionum enthymema autem sillogismus quidam de sillogismo autem similiter omnis dialetice est videre aut ipsius totius aut partis alicuius palam quia qui maxime hoc potest considerare ex quibus et quomodo fit sillogismus iste et enthymematicus utique erit maxime coassumens circa qualia quedam est enthymema et quas habet differentias ad logicos sillogismos
 
Verum enim et quod simile vero eiusdem est potentie videre simul autem et homines ad veritatem apti nati sunt sufficienter et in pluribus adipiscuntur veritatem propter quod ad probabilia coniecturabiliter se habere est et ad veritatem similiter se habentis
 
Quod quidem igitur que extra rem alii negotiantur et quia magis diverterunt ad litigare manifestum utilis autem est rethorica propterea quod vera et iusta sunt natura meliora contrariis quare si non secundum conveniens iudicia fiant necesse per ipsa vinci hoc autem est dignum increpatione
 
Adhuc autem ad quosdam neque si certissimam habeamus scientiam facile ab illa persuadere loquentes doctrine enim est qui secundum scientiam sermo hoc autem impossibile sed necesse per communia fieri persuasiones et orationes sicut et in Topicis dicebamus de ea que ad multos obviatione
 
Adhuc contraria oportet posse persuadere sicut et in sillogismis non ut ambo agamus non enim oportet prava agere sed ut non lateat qualiter habet et ut alio utente non iuste orationibus ipsi solvere habeamus
 
Aliarum quidem igitur artium nulla contraria sillogizat dialetica autem et rethorica sole hoc faciunt similiter enim sunt ambe contrariorum
 
Res tamen subiecte non similiter habent sed semper vera et meliora natura sillogizabiliora et persuasibiliora sunt ut vere est dicere
Ad hec autem inconveniens si corpore quidem non posse adiuvare se ipsum sit turpe oratione autem non turpe quod magis proprium est hominis corporis oportunitate
 
Si autem quam magna nocebit utique qui utitur iniuste tali potentia orationum hoc et commune est de omnibus bonis exceptis virtutibus et maxime de oportunissimis puta robore sanitate divitiis militia talibus enim utique quis proderit maxime utens iuste et nocebit iniuste
 
Quod quidem igitur non est neque unius alicuius generis determinati rethorica sed quemadmodum dialetica et quia utilis manifestum et quod non est opus ipsius persuadere sed videre existentia persuasibilia circa unumquodque sicut et in aliis artibus non enim est medicinalis sanitates efficere sed usque quo contingit usque ad hoc perducere est enim et eos qui non possunt recipere sanitatem tamen medicari bene ad hec autem quod eiusdem persuasibile videre et apparens persuasibile sicut et in dialetica sillogismum et apparentem sillogismum sophistica enim non in potentia sed in electione est verumptamen hic erit iste quidem secundum scientiam ille autem secundum electionem rethor ibi autem sophysta quidem secundum electionem dialeticus autem non secundum electionem sed secundum potentiam
 
De ipsa autem iam methodo temptemus dicere qualiter que et ex quibus poterimus adipisci proposita
 
Rursum igitur velut a principio diffinientes ipsam que est dicamus reliqua
Est itaque rethorica potentia circa unumquodque considerandi contingens persuasibile
 
Hoc enim nullius alterius artis opus est aliarum enim unaqueque circa suum subiectum est doctrinativa et fidemfactiva puta medicinalis de sanis et egris et geometria circa passiones accidentes magnitudinibus et arithmetica circa numerum similiter autem et relique artium et scientiarum rethorica autem de dato ut est dicere videtur posse considerare persuasibile propter quod et dicimus ipsam non circa aliquod genus proprium determinatum habere artificialitatem
 
Persuasionum autem hee quidem inartificiales sunt hee autem artificiales
 
Inartificialia autem dico quecumque non per nos acquisita sunt sed preextiterunt ut puta testes extorta conscriptiones et quecumque talia artificialia autem quecumque per methodum et per nos effici possibile est quare oportet horum hiis quidem uti hec autem invenire
 
Earum autem que per orationem acquiruntur fidierum tres species sunt hee quidem enim sunt in more loquentis hee autem in eo quod est auditorem disponi aliqualiter hee vero in ipsa oratione per hoc quod ostendit aut videtur ostendere
 
Per morem quidem cum sic dicatur oratio ut faciat dicentem dignum fide modestis enim credimus magis et celerius de omnibus quidem simpliciter in quibus autem certitudo non est sed utrimque opinari et penitus
 
Oportet autem et hoc accidere non per orationem sed propter preopinari qualem quendam esse dicentem non enim sicut quidam orationum artem tradentium apponunt in arte modestiam dicentis tamquam nichil conferentem ad persuasibilitatem sed fere ut est dicere principalissimam habet fidem mos
 
Per auditores autem cum in passionem per orationem perducti fuerint non enim similiter reddimus iudicia tristes et gaudentes vel amantes et odientes ad quod et solum dicimus eos qui orationum artem tradiderunt temptasse negotiari
 
De hiis quidem igitur declarabitur secundum unumquodque quando de passionibus dicemus per orationes autem credimus quando verum aut apparens ostenderimus ex probabilibus circa singula
 
Quoniam autem persuasiones per hec sunt manifestum quod hec tria est accipere eius qui sillogizare potest et considerare que circa mores et virtutes et tertio que circa passiones quid sit unaqueque passionum et quale quid et ex quibus fiat et quomodo quare accidit rethoricam velut adnatam partem quandam dialetice esse et negotii quod circa mores quod iustum est appellare politicum
 
Propter quod et induit figuram politice rethorica et contrafacti huius quantum ad hec quidem propter ineruditionem et quantum ad alia propter iactantiam quantum ad alia vero et propter alias causas humanas est enim pars quedam dialetice et similis sicut et incipientes diximus de nullo enim determinato neutra harum est scientia qualiter habet sed quedam potentie optinendi orationes
 
De potentia quidem igitur ipsarum et quomodo habent ad invicem dictum est fere sufficienter
 
Earum autem que per ostendere aut apparere ostendere sicut et in dialeticis hoc quidem inductio est hoc autem sillogismus hoc autem apparens sillogismus et hic similiter est enim exemplum quidem inductio enthymema autem sillogismus
 
Voco autem enthymema quidem rethoricum sillogismum exemplum autem rethoricam inductionem
 
Omnes autem persuasiones faciunt per ostendere aut exempla dicentes aut enthymemata et preter hec nichil quare si quidem et totaliter necesse sillogizantem aut inducentem ostendere quodcumque aut quemcumque palam autem nobis hoc ex Analeticis necessarium utrumque ipsorum utrique horum idem esse
 
Que autem est differentia exempli et enthymematis manifestum ex Topicis ibi enim de sillogismo et inductione dictum est prius quia hoc quidem in multis et similibus ostendere quod sic habet ibi quidem inductio est hic autem exemplum hoc autem quibusdam entibus alterum aliquid preter hec accidere propter ista eo quod hec sint universaliter aut ut in pluribus ibi quidem sillogismus hic autem enthymema vocatur
 
Manifestum autem et quod utrumque habet species rethorie sicut autem et in methodicis dictum est et in hiis similiter habet sunt enim hee quidem exemplares rethorie hee autem enthymematice et rethores similiter hii quidem exemplares hii autem enthymematici
 
Persuasibiles quidem igitur non minus orationes que per exempla turbantur autem magis enthymematice causam autem ipsorum et quomodo utroque utendum dicemus posterius nunc autem de ipsis hiis magis determinemus liquido
Quoniam enim persuasibile alicui persuasibile est et hoc quidem confestim existit propter se persuasibile et credibile hoc autem eo quod videatur ostendi per talia nulla autem ars considerat particulare puta medicinalis quid Socrati sanum est aut Callie sed quid tali aut talibus hoc enim artificiale quod autem secundum unumquodque infinitum et non scibile neque rethorica quod secundum unumquemque probabile considerabit ut Socrati vel Ippie sed quod talibus sicut dialetica
 
Et enim illa sillogizat non ex quibuscumque videntur enim quedam et deliris sed illa quidem ex rationi oportunis rethorica autem ex iam consuetis consiliari
 
Est autem opus ipsius et de talibus de quibus consiliamur et artes non habemus et inter tales auditores qui non possunt per multa conspicere neque ratiocinari a longe
 
Consiliamur autem de hiis que videntur contingere utroque modo se habere de impossibilibus enim aliter aut facta esse aut fore aut habere nullus consiliatur ita existimans nichil enim plus aut sic contingit consiliari et concludere hec quidem ex sillogizatis prius hec autem ex non sillogizatis oportunis autem sillogismo propterea quod non sunt opinata necesse autem horum hec quidem non esse bene assequibilia propter longitudinem iudex enim supponitur esse simplex hec autem non persuasibilia propterea quod neque ex confessis sint neque ex opinabilibus quare necessarium enthymema esse et exemplum de contingentibus aliter se habere ut multa exemplum quidem inductionem enthymema autem sillogismum et ex paucis et sepe paucioribus quam ex quibus primus sillogismus si enim sit aliquid horum notum nichil oportet dicere ipse enim auditor hoc apponit puta quod Dorieus coronalem agonem devicit sufficiens dicere quod Olympia enim devicit hoc autem quod coronalis Olympia nichil oportet apponere cognoscunt enim omnes
 
Quoniam autem sunt pauca quidem necessaria ex quibus rethorici sillogismi sunt multa enim de quibus iudicia et considerationes contingit et aliter habere de hiis enim que agunt consiliantur et tractant que autem aguntur omnia talis generis sunt et nichil horum ut consequens est dicere ex necessitate ut in pluribus autem accidentia et contingentia ex talibus alteris necesse sillogizari necessaria autem ex necessariis palam autem nobis et hoc ex Analeticis manifestum quia ex quibus enthymemata dicuntur hec quidem necessaria erunt plurima autem ut in pluribus dicuntur enthymemata autem ex ykotibus et signis quare necesse horum utrumque utrique idem esse
 
Ykos quidem enim est quod ut in pluribus fit non simpliciter autem sicut diffiniunt quidam sed quod circa contingentia aliter habere sic se habet ad illud ad quod ykos ut universale ad particulare signorum autem hoc quidem sic habet ut aliquod singularium ad universale hoc autem ut aliquod universalium ad particulare
 
Horum autem quod quidem necessarium tecmerium quod autem non necessarium innominatum est secundum differentiam
 
Necessaria quidem igitur dico ex quibus fit sillogismus propter quod et tecmerium est quod tale signorum quando enim putant non contingere solvere quod dictum est tunc ferre putant tecmerium tamquam ostensum et terminatum tecmar enim et terminus idem est secundum antiquam linguam
 
Adhuc autem signorum hoc quidem ut singulare ad universale sic ut si quis dicat signum esse quod sapientes sint iusti Socrates enim et sapiens erat et iustus
 
Hoc quidem igitur signum solvendum autem quod dictum est et si verum sit insillogizabile enim hoc autem ut si quis dicat signum quod egrotat febricitat enim vel peperit quia lac habet necessarium
 
Quod quidem signorum solum tecmerium est solum enim cum verum sit insolubile est
 
Hoc autem ut universale ad particulare se habet ut si quis dicat quod febricitat signum esse spissim enim respirat
 
Solubile enim et hoc et si verum sit contingit enim et non febricitantem spissim respirare
 
Quid igitur est ykos et quid signum et quid tecmerium et quid differunt dictum est quidem et nunc magis autem manifeste et de hiis et propter quam causam hec quidem insillogizabilia sunt hec autem sillogizata in Analeticis determinatum est de ipsis
 
Exemplum autem quod quidem sit inductio et qualis inductio dictum est est autem neque ut pars ad totum neque ut totum ad partem neque ut totum ad totum sed ut pars ad partem simile ad simile cum ambo quidem sint sub eodem genere notius autem altero sit alterum exemplum est puta quod insidiatur tyrannidi Dionisius expetens munitionem et enim Peisistratus prius insidians expetebat munitionem et accipiens tyrannizavit et Theagenes in Megaris et alii quoscumque sciunt exemplum omnes fiunt Dionisii quem nondum sciunt si propter hoc expetit
 
Omnia autem hec sub eodem universali quia insidians tyrannidi munitionem expetit
 
Ex quibus quidem igitur dicuntur que putantur persuasiones esse demonstrative dictum est
 
Enthymematum autem maxima differentia et que maxime latuit omnes fere est que quidem et circa dialeticam methodum sillogismorum hec quidem enim ipsorum sunt secundum rethoricam sicut et secundum dialeticam methodum sillogismorum hec autem secundum alias artes et potentias has quidem existentes has autem nondum comprehensas propter quod et latent auditores et magis tangentes secundum modum transeunt ex ipsis
Magis autem planum erit quod dicitur per plura dictum
 
Dico enim dialeticos et rethoricos sillogismos esse de quibus locos dicimus hii autem sunt qui communes de iustis et de naturalibus et politicis et de multis differentibus specie ut puta locus a maiori et minori nichil enim magis erit ex hoc sillogizare aut enthymema dicere de iustis vel de naturalibus vel de quocumque quamvis hec specie differant
 
Propria autem quecumque ex propositionibus que circa unamquamque speciem aut genus sunt ut puta de naturalibus sunt propositiones ex quibus neque enthymema neque sillogismus est de moralibus et de hiis alie ex quibus non erit de naturalibus similiter autem hoc se habet in omnibus
 
Et illa quidem non facient circa nullum genus sapientem circa nullum enim subiectum sunt hec autem quanto quis utique melius elegerit propositiones latebit faciens aliam scientiam a dialetica et rethorica si enim inciderit principiis non adhuc dialetica neque rethorica sed illa erit cuius habet principia
 
Sunt autem plurima enthymematum que dicuntur ex hiis speciebus scilicet particularibus et propriis ex communibus autem pauciora
 
Quemadmodum igitur et in Topicis et hic dividendum enthymematum species et locos ex quibus sumendum
 
Dico autem species quidem eas que secundum unumquodque genus proprias propositiones locos autem communes similiter omnium
 
Prius quidem igitur dicamus de speciebus primo autem accipiamus genera rethorice quatinus dividentes quot sunt de hiis sigillatim accipiamus elementa et propositiones
Sunt itaque rethorice species tres numero tot enim et auditores orationum existunt entes
 
Componitur quidem enim ex tribus oratio ex dicente et de quo dicit et ad quem et finis ad hunc est dico autem auditorem
 
Necesse autem auditorem aut speculatorem esse aut iudicem iudicem autem aut factorum aut futurorum
 
Est autem qui quidem de futuris discernit velut capitaneus qui autem de factis velut iudicator qui vero de potentia velut speculator quare ex necessitate tria utique erunt genera orationum rethoricarum deliberativum disceptativum exclamativum
 
Deliberationis autem hoc quidem exhortatio hoc autem dehortatio semper enim qui singulariter consulunt et qui communiter contionantur horum alterum faciunt
 
Disceptationis autem hoc quidem accusatio hoc autem defensio horum enim alterutrum facere necesse litigantes
 
Exclamativi autem hoc quidem laus hoc autem vituperium
 
Tempora autem uniuscuiusque horum sunt deliberanti quidem futurum de futuris enim deliberat qui exhortatur aut dehortatur disceptanti autem preteritum de actis enim semper hic quidem accusat hic autem defendit exclamativo autem principalissimum quidem presens secundum existentia enim laudant aut vituperant omnes coutuntur autem sepe et facta rememorantes et futura preconicientes
 
Singulis autem horum finis alius est et tribus existentibus tres deliberanti quidem conferens et nocivum qui enim exhortatur tamquam melius consulit qui autem dehortatur tamquam deterius dissuadet alia autem ad hoc coassumit aut iustum vel iniustum aut pulcrum vel turpe disceptantibus autem iustum et iniustum alia autem et hii coassumunt ad hec laudantibus vero et vituperantibus pulcrum et turpe alia autem ad hec et hii referunt
 
Signum autem quod id quod dictum est singulis sit finis de aliis quidem enim numquam utique litigabunt puta qui diiudicatur quomodo non fuerit factum aut quomodo non nocuerit quod autem iniuriam fecerit non utique confitebitur nichil enim utique opus esset disceptatione
 
Similiter autem et deliberantes alia quidem sepe fatentur quod autem inutilia consuluerint aut a proficuis dissuaserint non utique confitebuntur quasi autem non iniustum vicinos in servitutem redigere et eos qui nichil iniuriabantur sepe nichil curant
 
Similiter autem et laudantes et vituperantes nichil considerant si conferentia egerunt aut nociva sed et in laude sepe ponunt quod parvi pendens quod ipsi erat pretiosum egit quod pulcrum ut puta Achillem laudant quod adiuvit amicum Patroclum sciens quod oportebat ipsum mori cum posset vivere
 
Huic autem talis mors pulcrior erat vivere autem conferens
 
Manifestum autem ex dictis quod necesse de hiis habere primum propositiones tecmeria enim et ykota et signa propositiones sunt rethorice totaliter quidem enim sillogismus ex propositionibus est enthymema autem sillogismus est constans ex dictis propositionibus
 
Quoniam autem neque acta esse neque agenda possibile est impossibilia sed possibilia neque que non fiebant aut futura erant non possibile est hec quidem acta esse in preterito hec autem agi in futuro necessarium et deliberanti et disceptanti et exclamativo habere propositiones de possibili et impossibili et si factum fuit aut non et si erit aut non
 
Adhuc autem quoniam omnes et laudantes et vituperantes et exhortantes et dehortantes et accusantes et defendentes non solum ea que dicta sunt ostendere temptant sed et quod magnum aut parvum bonum aut malum vel pulcrum aut turpe vel iustum aut iniustum vel secundum se dicentes aut ad invicem comparantes palam quia oportebit utique et de magnitudine et parvitate et de maiori et minori propositiones habere et universaliter et de unoquoque puta quid maius bonum aut quid minus vel iniustitia aut iustitia similiter autem et de aliis
 
De quibus quidem igitur ex necessitate oportet dicere propositiones dictum est
 
Post hec autem dividendum singulariter de unoquoque horum puta de quibus deliberatio et de quibus exclamative orationes tertio autem de quibus disceptationes
Primo quidem igitur accipiendum circa qualia bona aut mala deliberans consulit quoniam non circa omnia sed quecumque contingit et fieri et non quecumque autem ex necessitate aut sunt aut erunt vel impossibile esse aut fieri de hiis non est consilium
 
Neque etiam de contingentibus omnibus sunt enim et a natura quedam et a fortuna fiunt bona contingentium et fieri et non de quibus nichil pre opere consiliari sed palam quia de quibuscumque est consiliari talia sunt quecumque nata sunt reduci in nos et quorum principium generationis in nobis est usque ad hoc enim aspicimus donec inveniamus si nobis possibilia agere
 
Per singula quidem igitur diligenter dinumerare et distinguere in species de quibus consueverunt negotiari adhuc autem quantum contingit de ipsis determinare secundum veritatem non oportet secundum presens tempus inquirere propterea quod non est artis rethorice sed illustrioris et magis vere et quia multo plura attributa sunt et nunc ipsi quam sint propria theoremata
 
Quod enim et prius dicentes extitimus verum est quod rethorica componitur quidem ex dialetica scientia et ex ea que circa mores politica similis autem est quantum ad hec quidem dialetice quantum ad alia autem sophisticis sermonibus
 
Quanto autem utique quis vel dialeticam vel hanc non quemadmodum utique potentias sed ut scientias temptaverit constituere latebit naturam ipsarum exterminans eo quod transgrediatur insuper instituendo ad scientias quarundam rerum subiectarum et non solum orationum
 
Attamen quecumque pre opere quidem est dividere relinquunt autem considerationem adhuc politice scientie dicamus et nunc
 
Fere enim de quibus consiliantur omnes et circa que pronuntiant deliberantes maxime quinque numero existunt entia hec autem sunt de proventibus et de bello et pace adhuc autem et de custodia regionis et de hiis que inferuntur et educuntur et de legislatione quare de proventibus quidem debentem consiliari oportebit utique introitus civitatis scire et qui et quanti quatinus si quis deficit apponatur et si quis minor augeatur adhuc autem expensas civitatis omnes quatinus si que superflue auferantur et si que maiores minores fiant non enim solum apponentes ad existentia ditiores fiunt sed et auferentes ab expensis
 
Hec autem non solum ex ea que circa propria experientia contingit conspicere sed necessarium et inventorum aput alios scientem esse ad eam que de hoc deliberationem
 
De bello autem et pace scire potentiam civitatis quanta est iam et quantam contingit fore et qualis quedam et que existit et que potest advenire adhuc autem bella que et qualiter preliati sunt
 
Non solum autem proprie civitatis sed et conterminalium hec necessarium scire aut et ad quos dubii eventus sit pugnare quatinus ad meliores quidem pacem habeant ad deteriores autem in ipsis sit pugnare et potentie utrum similes aut dissimiles est enim et hiis excedere et minorari
 
Necessarium autem et ad hec non solum tua prelia considerasse sed et ea que aliorum qualiter eveniunt a similibus enim similia fieri nata sunt
 
Adhuc autem de munitione regionis non latere qualiter custoditur sed multitudinem scire custodie et speciem et loca munitionum hoc autem impossibile non expertum existentem regionis ut si minor sit custodia apponatur et si qua superflua auferatur et loca ydonea observent magis
 
Adhuc autem de alimento quantus sumptus sufficiens civitati et quantum ibidem factum et quantum adducibile et quorum eductione indigent et quorum adductione ut ad hec et consilia et statuta fiant ad duo enim necessarium cives conservare sine querela ad potentiores et ad eos qui ad ista sunt utiles
 
Ad securitatem autem omnia quidem hec necessarium posse considerare non minimum autem de legislatione audire in legibus enim est salus civitatis quare necessarium scire quot sunt civilitatum species et quales conferunt unicuique et a quibus corrumpi nate sunt et propriis civilitatis et contrariis
 
Dico autem a propriis corrumpi quia excepta optima civilitate alie omnes et remisse et intense corrumpuntur puta democratia non solum remissa debilior fit et terminabitur in oligarchiam sed et intensa valde sicut et aquilinitas et simitas non solum remisse in medium veniunt sed et valde aquila facta aut sima ita disponunt nasum ut neque nasus videatur esse
 
Utile autem ad legislationes non solum attendere que civilitati expediunt ex preteritis consideranti sed et eas que aput alios scire quales quibus congruant quare palam quod ad legislationem quidem terre descriptiones sunt utiles hinc enim est accipere gentium leges ad civilia autem consilia ystorie scribentium gesta omnia autem hec politice sed non rethorice opus sunt
 
De quibus quidem igitur oportet habere debentem consiliari que maxima tot sunt
 
Ex quibus autem oportet et de hiis et de aliis exhortari et dehortari dicamus iterum Fere itaque et singulariter unicuique et communiter omnibus finis quidam est quem coniectantes et eligunt et fugiunt et hoc est ut in summa est dicere felicitas et partes ipsius quare exempli gratia sumamus quid est ut simpliciter est dicere felicitas et ex quibus partes huius de hac enim et de hiis que in hanc tendunt et de contrariis huic exhortationes et dehortationes omnes sunt que enim procurant ipsam aut partium aliquam aut maiorem pro minori oportet agere que autem corrumpunt aut impediunt aut que contraria faciunt non agere
 
Sit itaque felicitas eupraxia cum virtute vel per se sufficientia vite vel vita que cum infallibilitate delectabilissima vel habundantia possessionum et corporum cum potentia servativa et activa horum fere enim aliquid horum aut unum aut plura felicitatem confitentur esse omnes
 
Si itaque est felicitas tale necesse ipsius esse partes nobilitatem multitudinem amicorum bonorum amicitiam divitias bonam prolem multitudinem prolis bonam senectutem adhuc corporis virtutes puta sanitatem pulcritudinem robur magnitudinem potentiam agonisticam gloriam honorem bonam fortunam virtutem aut et partes ipsius prudentiam fortitudinem temperantiam iustitiam sic enim utique per se sufficientissimus erit si existant ipsi interiora et exteriora bona non enim sunt alia preter hec
 
Sunt autem in ipso quidem que circa animam et que in corpore extra autem bonitas generis et amici et pecunie et honor adhuc autem convenire putamus potentiam inesse et fortunam sic enim utique securissima vita erit
 
Sumamus igitur similiter et horum unumquodque quid est
 
Nobilitas quidem igitur est genti et civitati sui iuris antiquos esse et presides primos insignes et multos insignes prodiisse ex ipsis in hiis que zelantur singularis autem nobilitas que a viris aut mulieribus et legitimitas ab ambobus et sicut in civitate primos notos aut in virtute aut divitiis aut in alio eorum que honorantur et multos insignes ex genere et viros et mulieres et iuvenes et senes
 
Bona autem proles et multitudo prolis non inmanifesta
 
Est autem communi quidem bonitas prolis iuventus si sit multa et bona bona autem secundum virtutem quidem corporis puta magnitudinem et pulcritudinem robur potentiam agonisticam anime autem iuvenis virtus temperantia et fortitudo singularis autem prolis bonitas et multitudo singulares natos multos et tales esse et feminas et masculos femininorum autem virtus corporis quidem pulcritudo et magnitudo anime autem temperantia et amor operositatis sine servilitate
 
Similiter autem singulariter et communiter et quantum ad viros et quantum ad mulieres oportet querere unumquodque talium inesse quibuscumque enim ea que secundum mulieres sunt prava quemadmodum Lacedemoniis fere secundum dimidium non sunt felices
Divitiarum autem partes nummismatis multitudo terre villarum possessio et multitudine et magnitudine et pulcritudine differentium adhuc autem supellectilium possessio et servorum et pecudum et multitudine et pulcritudine differentium omnia autem hec non fallacia et liberalia et utilia
 
Sunt autem utilia quidem magis fructifera liberalia autem que ad fruitionem fructifera autem dico a quibus proventus fruibilia autem a quibus nichil quam dignum fit preter usum
 
Et terminus autem vere possessionis quidem hic et ita possedisse ut in ipso sit usus ipsorum ita quod remaneant sibi aut non cum in ipso sit alienare dico autem alienationem donationem et venditionem
 
Totaliter autem divitem esse est in uti magis quam in possidere et enim operatio est talium et usus divitie
 
Bona opinio autem est ab omnibus studiosum existimari vel tale aliquid habere quod omnes appetant aut multi aut boni aut prudentes
 
Honor autem est quidem benefactive opinionis signum honorantur autem iuste quidem maxime qui beneficia prestiterunt non solum sed honoratur etiam qui potest beneficiare beneficientia autem que ad salutem et quascumque causas essendi aut ad divitias aut ad aliquid aliorum bonorum quorum non est facilis possessio aut totaliter aut hic aut tunc multi enim propter ea que videntur parva honorem adipiscuntur sed modi et tempora sunt cause
 
Partes autem honoris sacrificia recordationes in metris et sine metris antiqua templum primoritas sedis monumenta ymagines alimenta publica que barbarorum puta adorationes et exstases dona que aput singulos pretiosa
 
Et enim donum est rei possesse datio et honoris signum propter quod et amatores pecuniarum et amatores honoris appetunt ipsa ambobus enim habet quibus indigent et enim possessio est qua indigent amatores pecuniarum et honorem habere quo amatores honoris
 
Corporis autem virtus sanitas hec autem sic ut sint sine egritudine utentes corporibus multi enim sani sunt sicut Erodicus dicitur quos nullus utique felicitabit sanitate propterea quod ab omnibus abstinent humanis aut pluribus
 
Pulcritudo autem altera secundum unamquamque etatem est
 
Iuvenis quidem pulcritudo est habere corpus utile ad labores eos scilicet qui ad cursum et ad violentiam delectabilem existentem videre ad fruitionem propter quod pentathloi pulcerrimi quia ad violentiam et ad velocitatem simul nati sunt eius autem qui attingit acme ad labores quidem bellicos delectabilem autem esse videri cum terribilitate senis autem ad labores quidem necessarios sufficientem sine tristitia autem propterea quod nichil habeat eorum quibus senectus molestatur
 
Robur autem est quidem potentia movendi alterum ut vult necesse autem movere alterum aut trahentem aut pellentem aut levantem aut prementem aut concutientem quare robustus aut omnibus aut aliquibus horum est robustus
 
Magnitudinis autem virtus excedere secundum longitudinem et profunditatem et latitudinem multos in tanto maiori ut non fiant tardiores motus propter excessum
 
Agonistica autem virtus corporis componitur ex magnitudine et robore et velocitate et enim velox robustus quidem est qui enim potest tibias proicere aliqualiter et movere cito et longe cursivus est qui autem deicere et detinere luctativus qui autem propellere ictu pugillativus qui vero ambobus hiis perfecte optentivus qui autem omnibus pentathlus
 
Bonitas autem senectutis est quidem tarditas senescentie cum absentia tristitie neque enim si cito senescit bene senescens neque si vix cum tristitia autem
 
Est autem et ex corporis virtutibus et a fortuna non sine egritudine enim existens neque robustus non erit impassibilis neque sine tristitia et non longevus neque utique bene fortunatus permanebit
 
Est autem quedam et sine robore et sanitate alia virtus longevitatis multi enim sine corporis virtutibus longevi sunt sed diligens pertractatio de hiis nichil utilis ad ea que nunc
 
Multorum autem amicitia et bonorum non inmanifesta amico diffinito quod est amicus talis qui eorum que putat bona esse illi operativus est propter illum
Cui itaque multi tales polifilus cui autem et epieikeis viri cristofylus
 
Bona fortuna autem est eorum quibus fortuna est causa bonorum quod hec fiant et existant omnia aut plurima aut maxima
 
Causa autem est fortuna quorundam quidem quorum et artes multorum autem et que extra artem puta quorumcumque natura contingit autem et preter naturam esse sanitatis quidem enim ars causa pulcritudinis autem et magnitudinis natura
 
Totaliter autem talia bonorum sunt a fortuna in quibus est invidia
 
Est autem et eorum que extra rationem bonorum causa fortuna ut puta si alii fratres turpes unus autem pulcer et si alii nesciverunt thesaurum hic autem invenit aut si propinquum tetigit sagitta hunc autem non aut si non venit solus semper pertransiens alii autem semel venientes interempti sunt omnia enim talia eufortunia videntur esse
 
De virtute autem quoniam convenientissimus qui circa laudes locus quando de laude faciemus sermonem tunc determinandum
 
Que quidem igitur oportet coniectare adhortantes tamquam futura aut existentia et que dehortantes manifestum contraria enim horum sunt
 
Quoniam autem proponitur finis consulenti conferens consiliantur autem non de fine sed de hiis que ad finem hec autem sunt conferentia secundum actiones conferens autem bonum sumenda utique erunt elementa de bono et conferente simpliciter
 
Sit itaque bonum quodcumque ipsum sui gratia est eligibile et cuius gratia aliud eligimus et quod omnia appetunt aut omnia que sensum habent et intellectum vel si acceperint intellectum et quecumque intellectus unicuique dederit et quecumque qui circa unumquodque intellectus dederit unicuique hoc est unicuique bonum et quo presente bene disponitur et sufficienter habet et quod per se sufficiens et factivum aut conservativum horum et ad quod sequuntur talia et prohibitiva contrariorum et corruptiva
Sequuntur autem dupliciter aut enim simul aut posterius puta addiscere quidem scire posterius convalescere autem vivere simul et factiva tripliciter hec quidem ut convalescere sanitatis hec autem ut alimenta sanitatis alia vero ut exercitari quia ut in pluribus facit sanitatem
 
Hiis autem positis necesse sumptiones bonorum bonas esse et malorum abiectiones assequitur enim huic quidem non habere malum simul huic autem habere bonum posterius
 
Et pro minori bono maioris acceptio et pro maiori malo minoris quo enim excedit maius minus hoc fit huius quidem sumptio huius autem abiectio
 
Et virtutes autem necesse bonum esse secundum has enim et bene disponuntur habentes et factive bonorum sunt et active de unaquaque autem et que et qualis seorsum dicendum et delectationem bonum esse omnia enim animalia appetunt ipsam natura quare et pulcra et delectabilia necesse esse bona hec quidem enim delectationis factiva bonorum autem hec quidem delectabilia hec autem ipsa secundum se eligibilia sunt
 
Ut autem secundum unum est dicere necesse bona hec esse felicitatem et enim secundum se eligibilis et per se sufficiens et gratia ipsius multa eligimus
 
Iustitia fortitudo temperantia magnanimitas magnificentia et alii tales habitus virtutes enim anime
 
Et sanitas et pulcritudo et talia virtutes enim corporis et factive multorum ut puta sanitas et delectationis et ipsius vivere propter quod et optimum videtur esse quoniam duorum que aput multos pretiosissima sunt causa est delectationis et ipsius vivere
 
Divitie virtus enim possessionis et factivum multorum
 
Amicus et amicitia et enim secundum se eligibilis amicus et factivus multorum
 
Honor gloria et enim delectabilia et factiva multorum et assequitur ipsis ut frequenter quod existant ea in quibus honorantur
 
Potentia dicendi agendi factiva enim omnia talia bonorum
 
Adhuc bone aptitudines memorie faciles disciplinatus solertia et omnia talia factive enim bonorum hee potentie sunt
 
Similiter autem et scientie omnes et artes
 
Et vivere si enim nullum aliud sequatur bonum secundum se eligibile est
 
Et iustum conferens enim aliquid communiter est
 
Hec quidem igitur fere confessa bona sunt
 
In dubiis autem ex hiis sillogismi cui contrarium malum hoc bonum
 
Et cuius contrarium inimicis expedit puta si timidos esse maxime expedit inimicis palam quia fortitudo maxime proficua civibus
 
Et totaliter quod inimici volunt aut in quo gaudent contrarium huic proficuum videtur propter quod bene dictum est profecto gauderet Priamus
 
Est autem non semper hoc sed ut frequenter nichil enim prohibet aliquando eadem expedire contrariis unde dicitur quod mala congregant homines quando est idem nocivum ambobus
 
Et cuius non est superhabundantia hoc bonum quodcumque autem fuerit maius quam oportet malum
 
Et cuius gratia multa laborata sunt aut multa expensa sunt apparens enim bonum iam et ut finis iam quod tale existimatur et finis multorum finis autem bonum
 
Unde hec dicta sunt dedit gloriam Priamo et turpe et diuturnum sufferre
 
Et proverbium in ianuis ydriam
 
Et quod multi appetunt et circumpugnabile apparens quod enim omnes appetunt hoc bonum erat multi autem velut omnes videntur
 
Et laudabile nullus enim non bonum laudat
 
Et quod inimici et pravi laudant velut enim omnes iam confitentur si et quod qui male passi propter evidentiam enim confitebuntur utique sicut et pravi quos amici vituperant et boni quos inimici laudant propter quod maledicti fuisse Corinthii putabantur a Symonide qui poesim fecit Corinthiis autem non querelas movebat Ylion
Et quod prudentum aliquis aut bonorum virorum vel mulierum preiudicavit puta Ulixem Pallas aut Elenam Theseus et Alexandrum dee et Achillem Omerus
 
Et totaliter eligibilia eligunt autem agere predicta et inimicis mala et amicis bona et possibilia possibilia autem dupliciter sunt et que fiunt utique et que facile fiunt facilia autem quecumque sine tristitia vel in modico tempore difficile enim determinant aut tristitia aut multitudine temporis
 
Et si ut volunt volunt autem aut nullum malum aut minus bono hoc autem erit vel si lateat molestia vel si parva sit
 
Et propria et que nullus et superflua honor enim sic magis
 
Et congruentia sibi talia autem que conveniunt secundum genus et potentiam et in quibus deficere putant et si modica sint nichil enim minus eligunt hec agere
 
Et que bene operabilia possibilia enim ut facilia bene operabilia autem que omnes aut multi aut similes aut que minores direxerunt
 
Et que donantur amicis aut que auferuntur ab inimicis
 
Et quecumque illi quos mirantur preeligunt agere
 
Et ad que bene nati sunt et experti facilius enim dirigere putant
Et que nullus pravus laudabile enim magis
 
Et que desiderantes adipiscuntur non enim solum delectabile sed et melius videtur
 
Et maxime singuli ad que tales sunt puta amatores victorie si victoria erit ambitiosi si honor avari si pecunie et alii eodem modo
 
De bonis quidem igitur et conferente ex hiis sumendum persuasiones
Quoniam autem sepe confitentes ambo conferre de eo quod magis dubitant consequenter utique erit dicendum de maiori bono et magis conferente
 
Sit itaque excedens quidem tantum et amplius excessum autem quod inexistit et maius quidem semper et plus ad minus magnum autem et parvum et multum et paucum ad multorum magnitudinem excedens quidem magnum deficiens autem parvum et multum et paucum eodem modo
 
Quoniam igitur bonum dicimus quod ipsum sui gratia et non alterius eligibile et quod omnia appetunt et quod intellectum et prudentiam habentes eligent utique et factivum et servativum vel ad quod sequuntur talia quod autem cuius gratia finis est finis autem est cuius gratia alia ipsum autem bonum quod ad ipsum hec patitur necesse plura uno et paucioribus connumerato uno aut paucioribus maius bonum esse excedit enim quod autem inexistit exceditur
 
Et si maximum excedat maximum et ipsa ipsa et quecumque ipsa ipsa et maximum maximum puta si maximus vir maxima muliere maior et totaliter viri mulieribus maiores et si viri totaliter mulieribus maiores et vir maximus maxima muliere maior proportionaliter enim habent excessus generum et maximorum que in ipsis
 
Et quando hoc quidem sequitur ad hoc illud autem ad hoc non sequatur autem aut simul aut consequenter aut potentia inexistit enim usus eius quod sequitur in eo qui alterius
 
Sequitur autem simul quidem ipsi sanari vivere hoc autem ad illud non posterius autem ad addiscere scire potentia vero ad sacra predari defectum sustinere qui enim sacra predatus fuit et forte defectum patietur
 
Et excedentia idem in maiori maiora necesse enim excedere et maius
 
Et maioris boni factiva maiora hoc enim erat esse factivum maioris
 
Et cuius factivum maius eodem modo si enim salubre eligibilius delectabili et maius bonum et sanitas delectatione maior
 
Et quod eligibilius secundum se eo quod non secundum se puta robur salubri hoc quidem enim non sui gratia hoc autem sui quod quidem erat bonum
 
Et si sit hoc quidem finis hoc autem non finis hoc quidem enim alterius gratia hoc autem sui puta exercitari gratia bene habendi corpus
 
Et quod minus indiget altero vel alteris magis sufficiens enim minus autem indiget quod paucioribus aut facilioribus indiget
 
Et quando hoc quidem sine hoc non erit aut non possibile erit fieri alterum autem sine hoc magis sufficiens autem quod non indiget quare videtur maius bonum
 
Et si sit principium hoc autem non principium et si sit causa hoc autem non causa propter idem sine causa enim et principio impossibile esse aut fieri
 
Et in duobus principiis quod a maiori principio maius et in duabus causis quod a maiori causa maius
 
Et e converso autem duorum principiorum quod maioris principium maius
 
Palam igitur ex dictis quod utroque modo est videri maius et enim si principium hoc autem non principium videbitur maius et si non principium aliud autem principium finis enim maius et non principium sicut Leodamas accusans Callistratum dixit eum qui consuluit iniuriam facere magis eo qui operatus fuit non enim egisset si consilium non precessisset iterum autem Chabrium eum qui egit eo qui consuluit neque enim factum fuisset si non fuisset qui egisset huius enim gratia consulere quatinus agant
 
Et quod rarius est eo quod sine invidia puta aurum ferro minus in usu existens maior enim possessio propterea quod difficilior sit
Alio autem modo id quod sine invidia raro quia usus excedit quod enim multociens excedit id quod paucies unde dicitur optima quidem aqua
 
Et totaliter difficilius faciliori rarius enim
 
Alio autem modo quod facile difficiliori habet enim ut volumus
 
Et cui contrarium maius et cuius privatio maior
 
Et virtus non virtute et malitia non malitia maius hec quidem enim fines hec autem non fines
 
Et quorum opera pulcriora aut turpiora maiora ipsa et quorum malitie et virtutes maiores et opera maiora quoniam ut cause et principia et que proveniunt et ut que proveniunt cause et principia
 
Et quorum superhabundantia eligibilior aut pulcrior puta subtiliter videre eligibilius ipso odorare et enim visus olfactu et amatorem sociorum esse quam amatorem pecuniarum magis pulcrum quare amor sociorum amore pecuniarum
 
Et opposite etiam meliorum excellentie meliores et pulcriorum pulcriores
 
Et quorum desideria pulcriora aut meliora maiores enim appetitus maiorum sunt
Et pulcriorum etiam et meliorum desideria meliora et pulcriora propter idem
 
Et quorum scientie pulcriores aut studiosiores et res pulcriores et magis studiose ut enim scientia et veritas precipit autem que ipsius unaqueque
 
Et studiosorum autem et pulcriorum scientie proportionaliter propter hec
 
Et quod iudicabunt utique vel iudicaverunt prudentes aut multi aut plures aut optimi bonum vel maius necesse sic habere aut simpliciter aut si secundum prudentiam iudicaverunt
 
Est autem hoc commune et in aliis et enim quid et quale et quantum ita se habet ut utique scientia et prudentia dixerit
 
Sed de bonis diximus diffinitum est enim bonum quod si res haberent prudentiam eligeret utique unaqueque palam igitur quod et maius quod magis prudentia dicit
 
Et quod melioribus inest aut simpliciter aut qua meliores ut puta fortitudo robore
 
Et quodcumque eliget melior aut simpliciter aut qua melior puta iniuriam pati magis quam iniuriam facere hoc enim iustior eliget utique
 
Et delectabilius minus delectabili delectationem enim omnia persequuntur et gratia ipsius delectari appetunt delectari diffinitum est autem hiis bonum et finis delectabilius autem quod magis sine tristitia et diuturnius delectabile
Et pulcrius minus pulcro bonum enim est aut delectabile aut quod secundum se eligibile
 
Et quorumcumque ipsi sibi vel amicis volunt causa esse magis hec maiora bona quorumcumque autem minime maiora mala
 
Et diuturniora minus diuturnis et firmiora minus firmis excedit enim usus horum quidem tempore horum autem voluntate cum enim velint existit magis qui firmi
 
Aut ut utique ex coniugatis et similibus casibus et alia assequuntur puta si fortiter melius aut eligibilius quam temperate et fortitudo temperantia et fortem esse quam temperate vivere
 
Et quod omnes eligunt quam id quod non omnes
 
Et quod plures quam quod pauciores bonum enim erat quod omnes appetunt quare et maius quod magis
 
Et quod litigantes vel inimici vel potentiores quam quos isti iudicant hoc quidem enim ac si omnes dicerent est hoc autem precipui et scientes
 
Et aliquando quidem quo omnes participant maius vilitas enim non participare aliquando autem quo nullus aut quo pauci rarius enim
 
Et laudabiliora meliora enim
Et quorum pretia maiora pretium enim velut dignitas quedam est
 
Et quorum dampna maiora
 
Et que confessorum aut apparentium magnorum maiora
 
Et divisa autem in partes maiora videntur per plura enim excedit aut videtur unde et poeta ait dicentem persuadere Meleagrum per singula notare quot mala hominibus approximant quorum civitas capitur populi quidem perimuntur civitatem autem exurit ignis pueros autem alii ducunt
 
Et componere autem et accumulare quemadmodum et Epicharmus propterea quod idem divisioni compositio enim excessum dat multum et quia principium videtur magnorum et causa
 
Quoniam autem quod difficilius et rarius maius tempora et etates et loca et anni et potentie facient magna si enim extra potentiam et extra etatem et extra similes et aut sic aut hic aut tunc habebit magnitudinem et bonorum et pulcrorum et iustorum et contrariorum unde et inscriptio Olympionico anterius quidem asperam habens et super utrumque humerum insultum piscis ex navi in terram ferebant et Ificrates ipsum laudabat dicens ex quibus existerent hec
 
Et quod per se natum adventicio difficilius enim
 
Unde et poeta ait per me docibilis sum
 
Et magni maxima pars quale epytafium dixit Pericles dicens iuventutem ex civitate ablatam esse velut ver ex anno si auferatur
Et que in necessitate maiori oportuna maiora puta que in senectute et egritudinibus
 
Et duorum quod propinquius fini
 
Et quod ipsi et simpliciter
 
Et quod possibile impossibili hoc quidem enim ipsi hoc autem non
 
Et quod in fine vite fines enim magis que aput finem
 
Et que ad veritatem hiis que ad opinionem terminus autem eius quod ad opinionem quod si latere debeat non utique eligetur propter quod et bene pati quam bene facere videbitur utique eligibilius esse hoc quidem enim et si lateat eligetur facere autem bene latens non videbitur utique eligi
 
Et quecumque esse magis quam videri volunt ad veritatem enim magis propter quod et iustitiam aiunt parvum esse quia videri quam esse eligibilius sanum autem esse non
 
Et quod ad multa utilius puta quod ad vivere et bene vivere et ad delectationem et ad agendum bona propter quod divitie et sanitas maxima videntur esse omnia enim habent hec
 
Et quod minus triste et quod cum delectatione plura enim uno quare excedit et delectatio bonum et non tristitia
Et duorum quod eidem appositum maius totum facit
 
Et que non latent presentia quam que latent ad veritatem enim tendunt hec propter quod ditari videbitur utique maius bonum quam opinari
 
Et amabile hiis quidem solum hiis autem cum aliis propter quod non equale dampnum si quis monoculum excecaverit et duos habentem amabile enim singulariter ablatum est
 
Ex quibus quidem igitur oportet persuasiones ferre in exhortando et dehortando fere dictum est
Maximum autem et precipuum omnium ad posse persuadere et bene consulere civilitates omnes accipere et uniuscuiusque consuetudines et legitima et conferentia distinguere
 
Persuadentur enim omnes conferente confert autem quod salvat civilitatem
 
Adhuc autem precipua quidem est precipui enuntiatio precipua autem divisa sunt secundum civilitates quotcumque enim civilitates tot et precipua sunt
 
Sunt autem civilitates quatuor democratia oligarchia aristocratia monarchia quare quod quidem dominatur et quod iudicat horum aliqua utique erit pars aut totum horum
 
Est autem democratia quidem civilitas in qua sorte distribuunt principatus oligarchia autem in qua qui in honorabilibus aristocratia autem in qua qui secundum eruditionem eruditionem autem dico eam que a lege positam
 
Qui enim immanserunt in legitimis in aristocratia principantur
 
Necesse autem hos videri optimos unde et nomen accepit hoc
 
Monarchia autem est secundum nomen in qua unus omnium dominus est harum autem que quidem secundum ordinem quendam regnum que autem indeterminata tyrannis
 
Finem itaque uniuscuiusque civilitatis non oportet latere eligunt enim quod ad finem
Est autem democratie quidem finis libertas oligarchie autem divitie aristocratie vero que circa eruditionem et legitima tyrannidis autem custodia
 
Palam igitur quod ea que ad finem uniuscuiusque consuetudines et legitima et conferentia dividendum si quidem eligunt ad hoc referentes
 
Quoniam autem non solum persuasiones fiunt per demonstrativam orationem sed etiam per moralem eo enim quod apparet qualis quidam hic dicens credimus hoc autem est si bonus appareat aut benivolus aut ambo oportebit utique mores uniuscuiusque civilitatum nos habere morem enim uniuscuiusque maxime persuasivum necesse ad unamquamque esse
 
Hec autem accipientur per eosdem locos mores quidem enim manifesti secundum electionem electio autem refertur ad finem
 
Que quidem igitur oportet affectare exhortantes ut futura aut existentia et ex quibus oportet conferentis persuasiones accipere adhuc autem de hiis que secundum civilitates moribus et legitimis per que et qualiter habundabimus in quantum commensurabile erat presenti tempori diximus dictum est enim diligenter in Politicis de hiis
Post hec autem dicamus de virtute et malitia et turpi et honesto isti enim fines laudanti et vituperanti accidet autem simul de hiis dicentes et illa palam facere ex quibus quales quidam existimabimur secundum morem quod quidem erat secunda persuasio ex eisdem enim nos et alium fide dignum poterimus facere ad virtutem
 
Quoniam autem accidit sine studio et cum studio laudare sepe non solum hominem aut deum sed et inanimata et aliorum animalium quodcumque eodem modo et de hoc accipiendum propositiones quare quantum exempli gratia dicamus et de hiis
 
Honestum quidem igitur est quodcumque propter se eligibile existens laudabile est aut quodcumque bonum existens delectabile est quia bonum si autem hoc est honestum necesse virtutem esse honestum bonum enim existens laudabile est
 
Virtus autem est quidem potentia ut videtur acquisitiva bonorum et servativa et potentia benefactiva multorum et magnorum et omnium circa omnia partes autem virtutis iustitia et fortitudo temperantia magnificentia magnanimitas liberalitas mansuetudo prudentia sapientia
 
Necesse autem maximas esse virtutes eas que aliis honoratissime si quidem est virtus potentia benefactiva propter hoc fortes et iustos maxime honorant hec quidem enim in bello hec autem et in bello et pace utilis ipsis
 
Deinde liberalitas emittunt enim et non altercantur de pecuniis quas maxime appetunt alii
 
Adhuc autem iustitia quidem est virtus propter quam que sua singuli habent et ut lex iniustitia autem propter quam aliena non ut lex
 
Fortitudo autem propter quam activi sunt bonorum operum in periculis et ut lex precipit et obsequentes legi timiditas autem contrarium
Temperantia autem est virtus propter quam ad delectationes corporis ita se habent ut lex precipit incontinentia autem contrarium
 
Liberalitas autem circa pecunias benefactiva illiberalitas autem contrarium
 
Magnanimitas autem virtus factiva magnorum beneficiorum pusillanimitas autem contrarium
 
Magnificentia autem virtus in expensis magnitudinis factiva pusillanimitas autem et parvificentia contraria
 
Prudentia autem est virtus intellectus secundum quam bene consiliari possunt de bonis et optimis dictis ad felicitatem
 
De virtute quidem igitur et malitia universaliter et de partibus dictum est secundum presens tempus sufficienter de aliis autem non difficile videre manifestum enim quod necesse factiva virtutis esse bona ad virtutem enim et que a virtute fiunt talia autem signa virtutis et opera quoniam autem signa et talia quecumque sunt boni opera aut passiones honeste necesse quecumque fortitudinis opera aut signa fortitudinis aut fortiter acta bona esse et iusta et iuste acta passiones autem non in sola enim hac virtutum non semper quod iuste honestum quin potius in dampnificari turpe quod iuste magis quam quod iniuste et secundum alias virtutes eodem modo
 
Et in quibus premia honor honesta
 
Et in quibus honor magis quam pecunie
 
Et quecumque non sui gratia agit quis eligibilium et que simpliciter bona quecumque pro patria quis fecit negligens quod suum et que natura bona et que non ipsi bona ipsius enim gratia talia
Et quecumque mortuo contingit inesse magis quam viventi quod enim sui gratia magis habent que viventia
 
Et quecumque opera aliorum gratia minus enim sui
 
Et quecumque bone actiones circa alios sed non circa se et circa eos qui bene fecerunt iusta enim et beneficia non enim ad se ipsum
 
Et contraria aut in quibus verecundantur turpia enim verecundantur et dicentes et facientes et facturi quemadmodum et Sapfo fecit dicente Alceo volo aliquid dicere sed prohibet me verecundia verecundie bonorum desiderabile et ne quid diceretur malum lingua turbabatur verecundia que non habet oculos sed dicis clamando de proprio iusto
 
Et de quibus agonizant non timentes de hiis enim que ad gloriam ferunt bonorum hoc patiuntur
 
Et natura magis studiosorum virtutes magis honeste et opera puta viri quam mulieris
 
Et que fruitive aliis magis quam sibi propter quod iustum et iustitia honestum
 
Et hostes puniri magis et non commutari retribuere enim iustum iustum autem honestum et virile non vinci
 
Et victoria et honor honestorum eligibilia enim cum sint infructuosa et excellentiam virtutis insinuant
 
Et memorialia et magis que magis
 
Et que non viventi assequuntur et honor assequitur et que superflua et que soli existunt magis honesta facile memorabiliora enim
 
Et possessa infructuosa liberaliora enim
 
Et que aput singulos singularia honesta et quecumque signa sunt eorum que aput singulos laudantur puta in Lacedemonia comam ferre honestum liberi enim signum non enim est facile comatum facere nullum opus vile
 
Et nullam artem banausam operari liberi enim non ad alium vivere
 
Sumendum autem et propinqua existentibus tamquam hec existentia ad laudem et vituperium puta pudicum et qui bone frigiditatis timidum et insidiatorem et miserum dulcem aut eum qui dolenda non sentit mansuetum et unumquodque autem ex assequentibus semper secundum optimum puta iracundum et maniacum simplicem et elatum magnidecentem et reverendum et eos qui in excessibus tamquam in virtutibus existentes puta audacem fortem et prodigum liberalem et enim videtur multis simul que paralogizativum ex causa
 
Si enim ubi non necesse periclitativus multo magis utique videbitur ubi honestum et si elargitivus quibuscumque et amicis excessus enim virtutis omnes beneficiare
 
Intendere autem oportet et aput quos laus sicut enim Socrates dixit non difficile Athenienses inter Athenienses laudare
 
Oportet autem quod aput singulos honorabile tamquam existens dicere puta aput Scytas aut aput Lacedemonas aut philosophos
Et totaliter autem honorabile inferre in honestum quoniam videtur vicinum esse
 
Et quecumque secundum conveniens ut puta dignitas progenitorum et antecessorum beatum enim et honestum prepossedisse honorem
 
Aut preter conveniens ad melius et honestius puta si fortunatus quidem moderatus infortunatus autem magnanimus aut maior factus melior et in aliis operosior
 
Tale autem et quod Ificratis ex qualibus ad qualia et quod Olimpionici anterius in ambobus humeris habens asperum et quod Symonidis patris que et viri fratrum que existens tyrannissa
 
Quoniam autem ex actionibus laus proprium autem studiosi quod secundum electionem temptandum ostendere agentem secundum electionem utile autem sepe apparere egisse secundum electionem propter quod casualia et que a fortuna quasi in electione sumendum si enim multa et similia ferantur signum virtutis esse videbuntur et electionis
 
Est autem laus sermo elucidans magnitudinem virtutis
 
Oportet igitur actiones ostendere quomodo tales
 
Commendatio autem operum est que autem circa ad fidem puta ingenuitas et disciplina verisimile enim ex bonis bonum et sic nutritum talem esse propter quod et commendamus eos qui egerunt
 
Opera autem signa habitus sunt quoniam laudabimus utique et eos qui non egerunt si crediderimus esse tales
 
Beatificatio autem et felicitatio hiis quidem eadem hiis autem non eadem sed sicut felicitas virtutem et felicitatio continet hec
 
Habet autem communem speciem laus consiliis
 
Que enim in consulendo supponentur utique hec transposita locutione commendatio fiunt
 
Cum igitur habeamus que oportet agere et qualem quendam oportet esse hec velut suppositiones dicentes locutione transponi oportet et vertere puta quod non oportet magna sentire in hiis que propter fortunam sed in hiis que propter se ipsum
 
Sic quidem igitur dictum suppositionem valet sic autem laudem magna sentiens non in hiis que existunt propter fortunam sed in hiis que propter se ipsum
 
Quare cum laudare velis vide quid utique supponas et quando supponere vide quid utique laudabis
 
Locutio autem transposita erit ex necessitate quando hoc quidem prohibens hoc autem non prohibens transponatur
 
Utendum autem et multis augmentativis puta si solus aut primus aut cum paucis aut et quod maxime fecit omnia enim honesta
 
Et que ex temporibus et temporaneitatibus hec autem secundum conveniens
Et si sepe idem direxit magnum enim et non a fortuna sed propter se ipsum utique videbitur
 
Et si decentia et honorantia propter hunc inventa sunt et constituta
 
Et in quem prima commendatio facta fuit puta ad Ippolochum et Armodium et Aristigeitonem in foro statui similiter autem et in contrariis
 
Et si non ad eundem habundes ad alios vicissim digredi quod quidem Isocrates faciebat propter consuetudinem et inconsuetudinem iuste loquendi
 
Oportet autem et ad gloriosos conferre augmentativum enim et honestum si studiosis melior
 
Cadit autem rationabiliter augmentatio in laudes in excellentia enim est excellentia autem bonorum propter quod et si non ad gloriosos sed ad multos oportet comparare quoniam excellentia videtur insinuare virtutem
 
Totaliter autem specierum communium omnibus orationibus augmentatio quidem convenientissima exclamativis actiones enim confessas accipiunt quare restat magnitudinem supponi et pulcritudinem exempla autem deliberativis ex prius factis enim futura divinantes iudicamus enthymemata autem disceptativis causam enim et ostensionem maxime recipit factum propter evidentiam
 
Ex quibus quidem igitur laudes omnes et vituperia dicuntur fere et ad qualia respicientes oportet laudare et vituperare et ex quibus commendationes fiunt et obprobria hec sunt habitis enim hiis horum contraria manifesta vituperium autem ex contrariis est
De accusatione autem et defensione ex quot et quibus oportet fieri sillogismos habitum utique erit dicere
 
Oportet itaque accipere tria unum quidem quorum et quot gratia iniusta faciunt secundum autem qualiter ipsi dispositi tertium vero quales et quomodo se habentes
 
Diffinientes igitur iniustitiam facere dicimus consequenter
 
Sit itaque iniustitiam facere ledere volentem preter legem
 
Lex autem est hec quidem propria hec autem communis dico autem propriam quidem secundum quam scriptam civiliter vivunt communem autem quecumque non scripta aput omnes videntur esse confessa
 
Volentes autem faciunt quecumque scientes et non coacti
 
Quecumque quidem igitur voluntarii omnia eligentes quecumque autem eligentes scientes omnia nullus enim quod eligit ignorat
 
Propter que autem eligit nocere et prava facere preter legem malitia est et incontinentia si enim aliqui habeant malitiam aut unam aut plures circa hoc circa quod mali existunt entes et iniusti sunt puta inliberalis quidem circa pecunias intemperatus autem circa corporis delectationes mollis autem circa desidiosa formidolosus autem circa pericula compericlitantes enim deserunt propter timorem ambitiosus autem propter honorem furiosus autem propter iram contentiosus autem propter victoriam amarus autem propter punitionem insipiens autem propter decipi circa iustum et iniustum inverecundus autem propter parvipensionem glorie similiter autem et aliorum unusquisque circa unumquodque subiectorum
 
Sed de hiis quidem palam hec quidem ex hiis que circa virtutes sunt dicta hec autem ex hiis que circa passiones dicentur reliquum autem dicere cuius gratia et quomodo iniuriantur et quibus
 
Primo quidem igitur dividamus que appetentes et que fugientes conantur iniuriari palam enim quod accusanti quidem considerandum quot et que horum adversario existant que appetentes omnes proximo iniuriantur defendenti autem quot et que horum non existant
 
Omnes autem omnia agunt hec quidem non propter se ipsos hec autem propter se ipsos
 
Eorum quidem igitur que non propter se ipsos hec quidem propter fortunam agunt hec autem ex necessitate eorum autem que ex necessitate hec quidem violentia hec autem natura quare omnia quecumque non propter se agunt hec quidem a fortuna agunt hec autem a natura alia vero violentia
 
Quecumque autem propter se et quorum ipsi causa hec quidem propter consuetudinem hec autem propter appetitum et hec quidem propter rationalem appetitum hec autem propter inrationalem est autem voluntas cum ratione appetitus nullus enim vult nisi cum putaverit esse bonum inrationales autem appetitus ira et concupiscentia quare omnia quecumque agunt necesse agere propter causas septem propter fortunam propter violentiam propter naturam propter consuetudinem propter ratiocinationem propter iram propter concupiscentiam
 
Condividere autem que aguntur secundum etates aut habitus aut alia quedam superfluum utique erit si enim accidit iuvenibus iracundos esse aut desiderativos non propter iuventutem agunt talia sed propter iram et concupiscentiam neque propter divitias et paupertatem sed accidit pauperibus quidem propter indigentiam concupiscere pecunias divitibus autem propter potentiam concupiscere non necessarias delectationes sed non agent isti propter divitias et paupertatem sed propter concupiscentiam
 
Similiter autem iusti et iniusti et alii qui dicuntur secundum habitus agere propter hec omnia agent aut enim propter ratiocinationem aut propter passionem sed hii quidem propter mores et passiones bonas hii autem propter contraria
 
Accidit tamen talibus quidem habitibus talia consequi talibus autem talia mox enim forte temperato quidem propter temperantiam opiniones et concupiscentie bone consequuntur circa delectabilia intemperato autem contrarie circa eadem hec propter quod tales quidem divisiones dimittendum considerandum autem qualia qualibus consueverunt consequi si quidem enim albus aut niger aut magnus aut parvus nichil ordinatum est talium consequens si autem iuvenis aut senex aut iustus aut iniustus iam differt et totaliter quecumque accidentium faciunt differre mores hominum puta habundare putans se ipsum aut egere differet aliquid et infortunari aut bene fortunari
 
Hec quidem igitur posterius dicemus nunc autem de reliquis dicamus primo
 
Sunt autem a fortuna quidem talia facta quorumcumque et causa indeterminata et non gratia huius fiunt et neque semper neque ut frequenter neque ordinate palam autem ex diffinitione fortune de hiis natura autem quorumcumque et causa in ipsis et ordinata aut enim semper aut ut in pluribus eodem modo eveniunt
 
Que enim preter naturam nichil oportet diligenter inquirere utrum secundum naturam quandam vel aliam causam fiunt videbitur autem utique et fortuna causa esse talium
 
Violentia autem quecumque preter concupiscentiam aut ratiocinationes fiunt per ipsos agentes
 
Consuetudine autem quecumque faciunt propterea quod sepe fecerunt
 
Propter ratiocinationem autem que putantur conferre ex dictis bonis aut ut finis aut ut ad finem cum propter conferens agantur quedam enim et intemperati agunt conferentia sed non propter conferens sed propter delectationem
 
Propter furorem autem et iram punitionalia
 
Differt autem punitio et castigatio castigatio quidem enim patientis gratia est punitio autem facientis ut satietur
 
Circa que quidem igitur est ira palam erit ex hiis que de passionibus
 
Propter concupiscentiam autem aguntur quecumque videntur delectabilia
 
Sunt autem assuetum et consuetum inter delectabilia multa enim et eorum que natura non sunt delectabilia cum assuefacta fuerint delectabiliter faciunt et ut summatim dicatur quecumque propter se agunt omnia sunt aut bona aut apparentia bona vel delectabilia aut apparentia delectabilia
Quoniam autem quecumque propter se ipsos voluntarii agunt non voluntarii autem quecumque non propter se ipsos omnia utique erunt quecumque voluntarii agunt bona aut apparentia bona vel delectabilia aut apparentia delectabilia pono enim malorum aut apparentium malorum commutationem vel transsumptionem minoris pro maiori inter bona eligibilia enim aliqualiter sunt et tristium commutationem aut transsumptionem minorum pro maioribus eodem modo inter delectabilia
 
Sumendum ergo conferentia et delectabilia quot et qualia
 
De conferente quidem igitur in deliberativis dictum est prius de delectabili autem dicamus nunc
 
Oportet autem putare sufficientes esse diffinitiones si sint de unoquoque neque inmanifeste neque exquisite
Supponatur autem nobis esse delectationem motum quendam anime et constitutionem simul totam et sensibilem in existentem naturam tristitiam autem contrarium
 
Si itaque est delectatio tale palam quia et delectabile est factivum dicte dispositionis corruptivum autem aut contrarie constitutionis factivum triste
 
Necesse igitur delectabile esse in id quod secundum naturam mitti ut in pluribus et maxime cum assumpserint sui ipsorum naturam que secundum ipsam fiunt aut secundum consuetudines et enim consuetum velut innatum iam fit simile enim consuetudo nature prope enim quod sepe ei quod semper est est autem natura quidem eius quod semper consuetudo autem eius quod sepe et quod non violentum autem preter naturam enim violentia propter quod necessitates triste et recte dictum est omnem enim necessariam rem gravem dixit sollicitudines autem et studia et conatus tristes necessaria enim et violenta hec si non assuefiant sic autem consuetudo facit delectabile
 
Contraria autem delectabilia propter quod desidie et otia et negligentie et ludi et requies et sompnus delectabilium nichil enim ad necessitatem horum
 
Et cuiuscumque insit concupiscentia totum delectabile concupiscentia enim est delectabilis appetitus
 
Concupiscentiarum autem hee quidem inrationales sunt hee autem cum ratione
 
Dico autem inrationales quidem quascumque concupiscunt non ex eo quod est existimare aliquid sunt autem tales quecumque dicuntur esse natura sicut que per corpus existunt ut que alimenti sitis et fames et secundum unamquamque speciem alimenti concupiscentia et que circa gustabilia et circa venerea et totaliter tangibilia et circa olfactum boni odoris et auditum et visum cum ratione autem quascumque concupiscunt ex persuasos esse multa enim et vidisse et possedisse concupiscunt qui audierunt et persuasi fuerunt
 
Quoniam autem est delectari in pati sensum alicuius passionis fantasia autem est sensus quidam debilis et utique memoranti et speranti consequetur fantasia aliqua eius quod meminit aut sperat si autem hoc palam quia et delectationes magis memorantibus et sperantibus quoniam et sensus quare necesse omnia delectabilia esse aut in sentiendo presentia aut in memorando facta aut in sperando futura sentiuntur quidem enim presentia memorantur autem facta sperant vero futura
 
Memorabilia quidem igitur delectabilia sunt non solum quecumque in presenti quando aderant delectabilia erant sed quedam et non delectabilia si sit posterius honestum et bonum quod post hoc unde et hoc dictum est sed delectabile est salvatum reminisci laborum et post angustias delectatur vir memorans qui multa passus fuerit et multa gesserit
Huius autem causa quia delectabile et non habere malum que autem in spe quecumque presentia aut letificare aut proficua fore multum videntur aut sine tristitia prosunt
 
Totaliter autem quecumque presentia letificant et sperantes et memorantes ut in pluribus propter quod et irasci delectabile sicut Homerus per poesim fecit de ira quod multo dulcius melle distillante nullus enim irascitur ei qui videtur impotens cruciatum sortiri neque hiis qui multum super se potentia aut non irascuntur aut minus et in plurimis concupiscentiis sequitur quedam delectatio aut enim memorantes quomodo adipiscebantur aut sperantes quomodo adipiscentur gaudent quadam delectatione ut puta qui in febribus habentes sitim memorantes quomodo bibebant et sperantes bibere gaudent et amantes et disputantes et scribentes et facientes semper aliquid de eo quod amatur gaudent in omnibus enim talibus memorantes quasi sentire putant id quod amatur
 
Et principium amoris hoc fit omnibus cum non solum de presente gaudeant sed etiam cum absentis recordati amant propter quod utique et cum tristis fiat eo quod non adsit
 
Et in ploratibus et lamentationibus infit quedam delectatio tristitia quidem enim de non adesse delectatio autem ex memorando et videndo aliqualiter illum et qualia egit et qualis erat propter quod et hoc dictum est ut ait super hiis autem omnibus affectum excitavit fletus
 
Et punire delectabile cuius enim non adeptio triste id adipisci delectabile irati autem tristantur vehementer non punientes sperantes autem gaudent
 
Et vincere delectabile non solum amatoribus victorie sed omnibus fit enim fantasia excellentie cuius omnes habent concupiscentiam aut remisse aut magis
 
Quoniam autem vincere delectabile necesse et ludos delectabiles esse pugnativos et fistulativos et litigiosos sepe enim in ipsis fit vincere et ossium proiectiones et sperizationes et alea et pettizatio
 
Et circa studiosos autem ludos similiter hii quidem enim delectabiles fiunt si quis fuerit consuetus hii autem mox delectabiles puta venatio et omnis venativa ubi enim concertatio ibi et victoria est propter quod et altercativa et litigativa delectabilis consuetis et potentibus
 
Et honor et complacentia delectabilissimorum propterea quod fit fantasia unicuique quod talis et studiosus et magis cum insinuent quos putat veraces esse
 
Tales autem qui prope magis quam qui longe et simul conversati et noti et cives quam qui aliunde et existentes quam futuri et prudentes quam insensati et multi quam pauci magis enim verisimile veridicos esse dictos contrariis quoniam quos quis multum parvi pendit sicut pueros vel bestias nichil curat de horum honore aut opinione ipsius opinionis gratia sed si quidem propter aliud aliquid
 
Et amicus delectabilium diligere enim delectabile nullus enim amator vini qui non gaudet vino et diligi delectabile fantasia enim et hic eius quod insit ipsi bonum esse quod omnes concupiscunt cognoscentes diligi autem est amari ipsum propter se
 
Et in admiratione esse delectabile propter ipsum honorari
 
Et adulationem recipere et adulator delectabile apparens enim admirator et apparens amicus adulator est
 
Et hec agere sepe delectabile quod enim consuetum delectabile erat
 
Et transmutare delectabile in naturam enim fit transmutare quod enim idem semper excessum facit constituti habitus unde dictum est transmutatio omnium dulce
 
Propter hoc enim et que ad tempus delectabilia sunt et homines et res transmutatio enim ex presenti est simul autem et rarum quod ad tempus
 
Et addiscere et mirari delectabile ut ad multum in mirari quidem enim est concupiscere addiscere quare mirabile concupiscibile in addiscere autem in id quod secundum naturam constitui
 
Et bene facere et bene pati delectabilium bene pati quidem enim est adipisci eorum que concupiscunt bene facere autem habere et superhabundare que ambo appetunt
Quia autem delectabile est benefactivum corrigere propinquos delectabile hominibus est et defectiva consummare
 
Quoniam autem addiscere delectabile et mirari et talia necesse delectabilia esse scilicet imitativum ut protractiva et statuificatio et poetica et omne quodcumque fuerit representatum et si non sit delectabile id cuius est representatio non enim in hoc gaudet sed sillogismus est quod hoc illud quare addiscere aliquid accidit
 
Et circumvolutiones et paulatim salvari a periculis omnia enim hec mirabilia
 
Et quoniam quod secundum naturam delectabile que vero eiusdem generis secundum naturam invicem sunt omnia cognata et similia delectabilia ut in pluribus puta homo homini et equus equo et iuvenis iuveni unde et proverbia dicta sunt quomodo coetaneus coetaneum delectat et quomodo semper similem et novit autem et semper koloius koloium et alia quecumque talia
 
Quoniam autem simile et cognatum delectabile sibi omne maxime autem ipse ad se ipsum unusquisque hoc passus est unde necesse omnes amatores sui ipsorum esse aut magis aut minus omnia enim talia existunt ad se ipsum maxime
 
Quoniam autem amatores sui ipsorum omnes et que ipsorum necesse delectabilia esse omnibus puta opera sermones propter quod amatores adulationum ut in pluribus et amatores amantium et amatores honoris et amatores filiorum ipsorum enim opera filii
 
Et defectiva perficere delectabile ipsorum enim opus iam fit
 
Et quoniam principari delectabilissimum et videri sapientem esse delectabile principans enim sapere est autem sapientia multorum et mirabilium scientia
 
Adhuc quoniam amatores honoris ut in pluribus necesse et increpare vicinos delectabile esse et subicere et id in quo optimus videtur esse ipse sibi hic frequentare sicut Euripides ait et ad hoc insistit dans uniuscuiusque diei plurimam partem ut ipse se ipso potiatur optimus existens
 
Similiter autem et quoniam ludus delectabilium et omnis remissio et risus delectabilium necesse autem et risibilia delectabilia esse et homines et verba et opera determinatum est autem de risibilibus seorsum in hiis que de poetica
 
De delectabilibus quidem igitur dicta sint tanta tristia autem ex contrariis horum manifesta
Quorum quidem igitur gratia iniustitiam faciunt hec sunt
 
Qualiter autem habentes et quibus dicamus nunc
 
Ipsi quidem igitur cum putant possibile esse rem agi et sibi ipsis possibile sive putent latere cum egerint sive cum non latuerint non exsolvere penam aut exsolvere quidem sed minus dampnum esse quam sit ipsis lucrum aut quam que cordi habent
 
Qualia quidem igitur possibilia videntur et qualia impossibilia in hiis que posterius dicetur communia enim omnium partium rethorice hec ipsi autem putant potentes esse maxime indempnes iniusta agere qui sunt potentes loqui et activi et experti multorum agonum et si multi amici sint et si divites
 
Et maxime quidem si ipsi sint in hiis que dicta sunt putant posse si autem non si sint ipsis tales amici aut ministri aut comparticipes propter hec enim possunt et agere et latere et non exsolvere penam
 
Et si amici sint hiis qui iniusta patiuntur aut iudicibus amici quidem enim sine cautela ad iniusta pati et conpacificantur antequam divulgetur iudices autem condonant quibus utique amici fuerint et totaliter dimittunt aut parvis dampnificant
 
Latitivi autem sunt qui contrarii impositis velut debiles circa vulnerationes et pauper et turpis circa adulteria et quod valde in manifesto et in oculis non observabiles enim quia nullus utique putaret
 
Et tanta et talia que neque unus non observabilia enim et hec omnes enim consueta observant velut infirmitates ita et iniurias qua enim nullus umquam infirmatus fuit nullus veretur
 
Et quibus nullus inimicus aut multi hii quidem enim putant latere quia non observantur hii autem latent propterea quod non videntur utique attemptasse que observabantur et quia responsionem habent quod non utique attemptassent
Et quibus existit occultatio aut modus aut locus aut dispositio facilis
 
Et quibuscumque non latentibus est propulsatio pene aut dilatio diutina aut corruptiones iudicum
 
Et quibus si fiat dampnum est depulsio possessionis aut dilatio diutina
 
Aut propter iniopiam nichil habebunt quod perdant
 
Et quibus lucra quidem manifesta aut magna aut prope dampna autem aut parva aut inmanifesta aut longe
 
Et cui non est punitio equalis utilitati quale videtur habere tyrannis
 
Et quibuscumque iniurie quidem sunt acceptiones dampna autem obprobria solum
 
Et quibus contrarium iniurie quidem in quandam laudem puta si accidat simul punivisse pro patre aut matre sicut Zenoni dampna autem in pecunias aut fugam aut tale aliquid utrique enim iniuriantur et utroque modo se habentes verumptamen non iidem sed contrarii moribus
 
Et qui sepe aut latuerunt aut non dampnificati fuerunt et qui sepe perficere nequiverunt sunt enim quidam et in talibus sicut et in bellicis qui victi penitus volunt vincere
Et quibus utique mox sit delectabile triste autem posterius aut lucrum dampnum autem posterius incontinentes autem tales est autem incontinentia circa omnia quecumque appetunt
 
Et quibus utique contrarium triste quidem aut dampnum iam delectabile autem et proficuum posteriora et diuturniora continentes enim et prudentiores talia persequuntur
 
Et quibus utique contigerit opinari agere propter fortunam aut propter necessitatem aut propter naturam aut propter consuetudinem et totaliter peccare sed non iniusta facere
 
Et quibus utique fuerit id quod est epieikum adipisci
 
Et quicumque utique indigentes fuerint dupliciter enim sunt indigentes aut enim ut necessarii sicut egeni aut ut excessus sicut divites
 
Et qui valde complacentes et qui valde inglorii hii quidem ut non gloriantes hii autem tamquam nichil magis glorificantes
 
Ipsi quidem igitur sic se habentes attemptant
 
Iniusta autem faciunt in tales et talia habentes quibus ipsi indigent vel in necessaria vel in excessum vel in fruitionem et in remotos et propinquos horum enim sumptio velox horum autem punitio tarda velut predantes Calcedonios
 
Et in eos qui non verentur neque observativi sunt sed creditivi facile enim omnes latere
 
Et in desides solliciti enim est resistere
 
Et in verecundos non enim pugnativi pro lucro
 
Et in eos qui a multis iniusta passi sunt et non exsilierunt ut existentes secundum proverbium hiis odire valde
 
Et in quos numquam et in quos sepe utrique enim sine observatione hii quidem ut numquam hii autem ut non utique amplius
 
Et in habitos criminosos et in facile criminabiles tales enim neque volunt timentes iudices neque possunt persuadere tamquam odium et invidiam sustinentes
 
Et in eos ad quos habent occasionem aut progenitorum aut sui ipsorum aut amicorum aut eorum qui fecerunt male aut qui debuerant facere aut in ipsos aut parentes aut in eos ad quos afficiuntur ut enim proverbium occasione indiget solum malitia
 
Et in inimicos et in amicos in hos quidem enim facile in hos autem delectabile
 
Et in eos qui sine amicis et non industrios dicere aut agere aut enim non attemptant conqueri aut desistunt aut nichil optinent
 
Et in eos quibus non carum morari ut optineant aut iudicium aut vindictam ut puta extranei et autoyrgo ipsimet manibus operantes in modico enim dissolvuntur et facile tales extediantur
Et in eos qui multa iniusta exercuerunt aut talia qualia patiuntur videtur enim esse aliquid prope ei quod est non iniusta agere in talem iniusta exercere ut consuevit et iste iniusta facere dico autem puta si quis consuetum molestare molestaverit
 
Et in eos qui aut fecerunt male aut voluerunt aut in volentes aut facturos habet enim delectabile et honestum et est hoc prope ei quod est non videri iniustum agere
 
Et in eos quibus tribuunt aut amicos aut in admiratione existentes aut amatos aut dominos aut totaliter ad quos vivunt ipsi
 
Et ad quos est epieikeiam habere
 
Et in eos quibus inclinati fuerint et preseparati velut Callipus fecit ea que circa Dionem et enim talia sunt prope ei quod est non videri iniustum agere
 
Et in eos qui ab aliis passuri erant si non ipsi tamquam non sit iam possibile consilium adhibuisse sicut dicitur Enesidemus Geloni misisse compedes in servitutem redacto quia prevenit tamquam et ipse futurus erat
 
Et in eos quibus iniusta cum fecerint poterunt multa iusta agere tamquam de facili recompensaturi sicut ait Iason Thessalus oportere quedam iniusta facere quatinus possint et multa iusta fieri
 
Et que omnes aut multi iniuste facere consueverunt veniam enim putant optinere
 
Et facilia occultare talia autem sunt quecumque aut cito consumuntur ut puta esculenta aut facile permutabilia figuris aut coloribus aut crasibus aut que in multis locis abscondere facile talia autem sunt que facile portabilia et in parvis locis recondibilia
Et ea quibus indifferentia et similia multa preextiterunt iniusta facienti
 
Et quecumque verecundantur dicere iniusta passi velut mulierum propriarum iniurie aut in se ipsos aut in filios
 
Et ea in quibuscumque amare placitationes videbitur utique conquerens talia autem sunt parva et in quibus venia
 
Qualiter quidem igitur habentes iniusta faciunt et qualia et in quales et propter quid fere hec sunt
Iniustitias autem omnes et iustitias dividamus incipientes primum hinc
 
Determinata sunt autem iusta et iniusta ad leges duas et ad quos est dupliciter
 
Dico autem legem hanc quidem propriam hanc autem communem propriam quidem eam que singulis determinata ad se ipsos et harum hanc quidem non scriptam hanc autem scriptam communem autem eam que secundum naturam
 
Est enim quod divinant aliquid omnes natura commune iustum et iniustum quamvis nulla societas ad invicem sit neque pactum ut et Sophoclei Antigona videtur dicens quod iustum absolutum sepelire civitatis edificatorem tamquam natura ens hoc iustum neque enim nunc et non heri sed semper vivit hoc et nullus novit ex quo apparuerit et ut Empedocles dicit de non occidendo animatum hoc enim non hiis quidem iustum illis autem non iustum sed quod omnium legitimum et per late diffusum etherem qui continuatim protenditur et per inexplebilem claritatem et ut dicit in Messeniaco Alkidamas
 
Ad quos autem determinata sunt dupliciter aut enim ad commune aut ad unum communicantium que oportet agere et non agere propter quod et iniustitias et iustitias dupliciter est iniuste agere et iuste agere aut enim ad unum determinatum aut ad commune adulterans enim et verberans iniuste agit in quendam determinatorum non militans autem in commune
 
Omnibus autem iniustitiis divisis et hiis quidem existentibus ad commune hiis autem ad alium et ad alios resumentes quid est adikiste dicamus reliqua
 
Est autem adikiste a volentibus iniusta pati adikein enim determinatum est prius voluntarium esse
 
Quoniam autem necessarium iniusta patientem ledi et involuntarie ledi nocumenta quidem ex prioribus manifesta sunt bona enim et mala divisa sunt secundum se prius et voluntaria quia sunt quecumque scientes quare necesse omnes inculpationes ad commune vel ad proprium esse aut ignorantis aut nolentis aut volentis et scientis et horum hec quidem eligentis hec autem propter passionem
 
De ira quidem igitur dicetur in hiis que circa passiones que autem eligunt et qualiter habentes dictum est prius
Quoniam autem confitentes sepe actum esse aut intitulationem non confitentur aut circa quod intitulatio puta accepisse quidem sed non furatum fuisse et percussisse prius sed non iniuriam fecisse et simul fuisse sed non adulteratum fuisse aut furtum fecisse sed non sacra spoliasse non enim dei aliquid aut superexcessisse sed non publice aut disseruisse quidem cum adversariis sed non prodidisse propter hec oportebit utique et de hiis determinare quid furtum quid iniuria quid adulterium quatinus sive existere sive non existere velimus ostendere habeamus declarare quod iustum
 
Sunt autem omnia talia de iniustum esse et pravum aut non iniustum litigatio in electione enim est nequitia et iniustum facere talia autem nominum consignificant electionem puta iniuria et furtum non enim si percussit penitus iniuriatus est sed si gratia huius puta eius quod est inhonorare illum aut ut ipse delectaretur
 
Neque penitus si clam accepit furatus est sed si in nocumentum eius a quo accepit et appropriatione sui
 
Similiter autem et de aliis se habet sicut et de hiis
 
Quoniam autem iustorum et iniustorum erant due species hec quidem scripta hec autem non scripta de quibus quidem leges promulgant dictum est non scriptorum autem due sunt species hec autem sunt hec quidem secundum excessum virtutis et malitie in quibus obprobria et laudes inhonorationes et honores et dona puta gratiam habere ei qui fecit bene et contra bene facere ei qui bene fecit et auxiliativum esse amicis et quecumque alia talia hec autem proprie legis et scripte pretermissio
 
Quod enim epieikes videtur iustum esse est autem epieikes quod preter scriptam legem iustum
 
Accidit autem hoc hec quidem nolentibus hec autem volentibus legislatoribus nolentibus quidem cum lateat volentibus quidem cum non possint determinasse sed necessarium quidem sit universaliter dicere non sit autem sed ut in pluribus et quecumque non facile determinare propter infinitatem puta vulnerare ferro quanto et quali quodam deficiet enim seculum dinumerantes
 
Si igitur sit indeterminatum oporteat autem lege statuere necesse simpliciter dicere quare si digitale habens attollat manum aut percutiat secundum quidem scriptam legem reus est et iniustum facit secundum veritatem autem non iniustum facit et hoc est epieikes
Si autem est quod dictum est epieikes manifestum qualia sunt epieikea hec scilicet peccata et iniustitias non equipensare neque peccata et infortunia sunt autem infortunia quidem quecumque inopinata et non a nequitia peccata autem quecumque non inopinata et non a malitia iniustitie autem quecumque non inopinata a malitia autem sunt
 
Et humanis indulgere epieikes
 
Et non ad legem sed ad legislatorem respicere et non ad verba sed ad intellectum legislatoris respicere et non ad actionem sed ad electionem et non ad partem sed ad totum neque qualis quidam nunc sed qualis quidam semper et ut ad multum
 
Et recordari magis bonorum que passus fuit quam malorum et bonorum que passus fuit magis quam que fecit
 
Et patientem esse iniusta patientem
 
Et magis sermone velle iudicari quam opere
 
Et magis ad arbitrium quam ad disceptationem velle ire arbiter enim respicit epieikes iudex autem legem et huius gratia arbiter exaltatus est quatinus epieikes habeat robur
 
De epieikis quidem igitur determinatum sit hoc modo
Iniustitie autem sunt maiores quecumque a maiori fuerint iniusta actione propter quod que minima maxima ut puta Melanopum Callistratus accusat quod defraudavit factores templi in tribus mediis obolis sacris edificatores templi in habitu autem iustitie contrarium
 
Sunt autem hec ex excedere potentia qui enim tres medios obolos furatus fuit et utique quodcumque iniustum faceret
 
Aliquando quidem itaque ita maioritas aliquando autem ex nocumento iudicatur
 
Et cuius non est equa punitio sed omnis minor
 
Et cuius non est recompensatio difficile enim et impossibile
 
Et cuius non est satisfactionem recipere eum qui passus fuit insanabile enim satisfactio enim et cruciatus recompensatio
 
Et si qui passus et iniuriatus fuit ipse a se ipso plurimum torsit adhuc enim maiori qui fecit dignus torqueri velut Sophocles pro Euktimone allegans quoniam peremit se ipsum iniuriam passus non appretiandum ait minori quam quo qui passus fuit appretiavit se ipsum
 
Et quod solus aut primus aut cum paucis fecit
 
Et sepe in eodem peccare magnum
Et propter quemcumque exquiruntur et inveniuntur prohibentia et dampnificantia velut in Argo dampnificant propter quemcumque lex posita fuerit et propter quoscumque carcer edificatus fuerit
 
Et bestialior iniustitia maior
 
Et quod ex providentia magis
 
Et quod audientes timent magis quam misereantur
 
Et rethorica quidem sunt talia quod multa sustulit iusta aut transgressus fuit puta iuramenta dextras fides connubia multarum enim iniustitiarum excessus
 
Et quod hic ubi puniuntur iniusta facientes quod quidem faciunt falsi testes ubi enim non utique iniustum facerent si et in pretorio
 
Et in quibus confusio maxime
 
Et si in hunc a quo bene passus fuit plura enim iniusta facit et quod male facit et quod non bene
 
Et qui circa non scripta iusta melioris enim non per necessitatem iustum esse scripta quidem igitur ex necessitate non scripta autem non
Alio autem modo si circa scripta qui enim in timendis iniusta facit et in hiis in quibus dampna posita et in hiis in quibus non dampna posita iniusta faceret utique
 
De iniustitia quidem igitur maiori et minori dictum est
De vocatis autem inartificialibus persuasionibus habitum est dictis transcurrere proprie autem sunt hee iudicialium
 
Sunt autem quinque numero leges testes pacta extorta iuramentum
 
Primo quidem igitur dicamus de legibus qualiter utendum et exhortantem et dehortantem et accusantem et defendentem
 
Manifestum enim quod si quidem scripta sit contraria negotio communi lege utendum et epieikis tamquam iustioribus
 
Et quod sententia optima utentes hoc est non semper uti scriptis
 
Et quod epieikes quidem semper manet et numquam mutatur neque lex scilicet communis secundum naturam enim est scripte autem sepe unde dictum est in Antigona Sophoclei respondere enim quod egit preter Creontis legem sed non preter non scriptam non enim nunc et heri sed semper
 
Hec igitur ego non curabam viri nullius
 
Et quod iustum est verum quid et conferens sed non quod videtur quare non lex scripta non enim facit opus legis
 
Et quod sicut probator argenti iudex est quatinus discernat reprobum iustum et verum
 
Et quod melioris hominis non scriptis quam scriptis uti et immanere
 
Et si alicubi legi probate est contraria aut ipsa sibi puta aliquando hec quidem precipit firma esse quecumque pepigerint hec autem vetat non fieri pacta preter legem
 
Et si ambigua ut feratur et respiciat ad utramque partem aut iustum adaptabit vel conferens deinde hoc uti
 
Et si negotia quidem in quibus et propter que posita fuerat lex non adhuc maneant lex autem temptandum hoc declarare et adversari sic ad ipsam
 
Si vero scripta sit pro negotio tunc sententia optima dicendum est quod non eius quod preter legem gratia iudicare est sed ut si ignores quia dicit lex ne deieres
 
Et quod non id quod simpliciter bonum eligit nullus sed id quod sibi
 
Et quod nichil differt non poni aut non uti
 
Et quod in aliis artibus non magni ponderis est sophisticari penes medicum non enim tantum nocet peccatum medici quantum consuescere non obedire principi
 
Et quod querere esse legibus sapientius hoc est quod in laudatis legibus vetatur
Et de legibus ita sit determinatum
 
De testibus autem testes sunt duplices hii quidem antiqui hii autem recentes et horum hii quidem participantes periculo hii autem extra
 
Dico autem antiquos et poetas et quorumcumque aliorum notorum sunt iudicia manifesta velut Athenienses Homero teste usi fuerunt de Salamine et Tenedii tunc temporis Periandro Corinthio ad Sisicos et Cleofron adversus Critium Solonis elegiis usus fuit dicens quia dudum impudica domus non enim utique umquam fecisset Solon dicere mihi Critia rufe crinibus patrem audire
 
De factis quidem igitur tales testes de futuris autem vaticinantes velut Themistocles quia nave oppugnandum ligneum dicit parietem
 
Adhuc et proverbia sicut dictum est testimonia sunt velut si quis consulat non facere amicum senem hoc testatur proverbium numquam bene operari senem et filios perimere quorum et patres puer qui patrem occidit pueros derelinquat
 
Recentes autem quicumque noti et iudicaverunt aliquid utilia enim horum iudicia hiis qui de eisdem litigant ut Eubulus in pretoriis utebatur adversum Charetam illo quod Plato dixit ad Archivium quod concesserat in civitate confiteri nequam esse
 
Et participantes periculo utique videbuntur mentiri
 
Tales quidem igitur talium solorum testes sunt factum est aut non est aut non de ipso autem quale non testes puta si iustum aut iniustum aut conferens aut non conferens remoti autem de hiis minime credibiles maxime autem credibiles antiqui incorruptibiles enim
 
Allegationes autem circa testes non habenti quidem quod ex signis oportet iudicare et hoc est id quod sententia optima et quod non est falli signa in argento et quod non alligantur falsis testimoniis signa habenti autem ad non habentem quod non probativa signa et quod nichil utique opus esset testibus si ex verbis sufficiens esset considerare
Sunt autem testimonia hec quidem de ipso hec autem de actore et hec quidem de re hec autem de more quare manifestum quod numquam est deficere a testimonio utili si non enim de re aut ipsi consono aut actori contrario sed de more ipsius in epieikiam aut actoris in pravitatem
 
Alia autem de teste aut amico aut inimico aut medio aut approbante aut detestante aut medio et quecumque alie tales differentie ex eisdem locis dicendum ex qualibus quidem et enthymemata dicimus
 
De pactis autem tantus orationis usus est quantum augere aut diminuere aut credibilia facere aut incredibilia  si quidem ipsi conveniant fidelia et firma in actore autem contrarium
 
Ad astruendum quidem igitur fidelia aut infidelia nichil differt a negotio quod circa testes quales quidam enim utique fuerint inscripti aut servantes hiis pacta fidelia sunt
 
Confesso autem esse pacto conveniente quidem existente augendum pactum enim lex est propria et secundum partem et pacta quidem non faciunt legem firmam leges autem ea que secundum legem pacta et totaliter ipsa lex pactum quoddam est quare qui infidele facit et perimit pactum leges destruit
 
Adhuc autem aguntur reliqua commutationum et voluntaria secundum pacta quare irritis factis perimitur que ad invicem oportunitas hominum
 
Et alia autem quecumque congruunt leviter videre est
 
Si autem contrarium sit et cum actoribus primum quidem quecumque utique aliquis ad legem contrariam opponet hec congruent inconveniens enim si legibus quidem si non recte sint posite sed fallant institute non putamus oportere obedire pactis autem necessarium
 
Deinde quod iusti braviator est iudex igitur hoc considerandum sed ut iustius et iustum quidem non est transvertere neque fallacia neque coactione naturatum enim est pacta autem fiunt et a seductis et a coactis
 
Ad hec autem si contrarium alicui aut scriptarum legum aut communium et iustis aut bonis et adhuc si aliis pactis posterioribus aut prioribus aut enim posteriora firma irrita autem priora aut priora recta posteriora autem fefellerunt quodcumque fuerit utile
 
Adhuc autem conferens prospicere si aliquatenus contrariatur iudicibus et quecumque alia talia et enim hec facile considerabilia similiter
 
Extorta autem testimonia quedam sunt habere autem videntur persuasionem quia necessitas quedam adest
 
Non difficile autem neque de hiis videre contingentia dicere ex quibus sive existant convenientia augere est quia vera sola testimoniorum sunt sive subcontraria sint et cum actore dissolvet utique quis vera dicens de toto genere extortorum nichil enim minus coacti falsa dicunt quam vera et pertinaces non dicere vera et facile mentientes tamquam requiescituri celerius
 
Oportet autem habere adducere ad talia scripta exempla que sciunt iudicantes
 
De iuramentis autem quadrupliciter est dividere aut enim dant et recipiunt aut neutrum aut hoc quidem hoc autem non et horum aut dant non recipiunt autem aut recipiunt quidem non dant autem
 
Adhuc aliter preter hec si iuramentum factum fuit et hoc aut ab ipso aut ab illo
 
Non dant quidem igitur quia facile deierant et quia hic quidem cum iuraverit non dat eos autem qui non iuraverint extimat se condempnaturum et quomodo istud periculum maius quod inter iudices hiis quidem enim creditur huic autem non
 
Non recipit autem quia pro pecuniis iuramentum et quia si esset parvus deieraret utique melius enim gratia alicuius pravum esse quam nullius qui quidem enim iuraverit habebit qui autem non iuraverit non sic autem propter virtutem utique erit sed non propter periurium quod non
 
Et id quod Xenophanis congruit quod non equa provocatio hec impio ad pium sed similis ac si fortis debiles percutere aut plagare provocet
 
Si autem recipit quia credit ipsi illi autem non
 
Et id quod Xenophanis transvertentem dicendum sic equale esse si quidem impius det pius autem iuret durum que non velle ipsum pro quibus illos vult cum iuraverint iudicare
 
Si autem dat iuramentum quia pium est velle deos procuratores preesse et quia nichil oportet ipsum aliis iudicibus indigere ipsis enim dat iudicium et quia inconveniens non velle iuramentum fieri de quibus alios dignificat iurare
 
Quoniam autem per singula palam quomodo dicendum et combinantem quomodo dicendum palam puta si ipse quidem vult recipere dare autem non et si dat quidem recipere autem non velit et si recipere et dare velit sive neutrum ex dictis enim necesse componi quare et quod orationes necesse componi ex dictis palam
 
Si autem sit factum ab ipso et contrarium quod non periurium voluntarium enim iniustum facere est deierare autem iniustum facere est que autem violentia et fallacia involuntaria
 
Hic etiam adiciendum quod deierare est quod mente sed non quod ore
 
Si autem ab adversario sit iuratum quia omnia destruit qui non immanet hiis que iuravit propter hoc enim et legibus utuntur qui iuraverunt
 
Et vos quidem dignificamus immanere quibuscumque cum iuraveritis iudicaveritis ipsi autem non immanebimus
 
Et quecumque alia utique augmentans aliquis dicet
 
De inartificialibus quidem igitur persuasionibus dicta sint tanta
