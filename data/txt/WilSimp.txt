Intentionem tractatus Aristotilis De celo Alexander ait de mundo 
celum enim tripliciter ab Aristotile in hiis dici videlicet aplanorum speram 
et totum divinum et circulare corpus quod quidem et extremum 
celum cum adiectione vocat in hoc libro et adhuc etiam mundum sicut 
et Plato nominavit totum itaque celum dicens aut mundus aut et 
aliud quodcumque nominatum utique suscipiatur Et Theofrastum 
autem pro teste accipit in eo qui De celo non de divino corpore dicentem 
solum sed etiam de hiis que in generatione et de horum principiis 
Alexander igitur ait de mundo et de hiis que in ipso quinque corporibus 
scilicet de celesti et de quatuor que sub luna igne aere aqua terra 
Induxerunt autem ipsum in hanc existimationem problematizata de toto 
mundo in primo libro scilicet utrum unus mundus aut multi et utrum 
finitus aut infinitus et ingenitus et incorruptibilis aut non et quod in duobus 
primis huius negotii libris de proprie dicto celo cum dixerit in tertio 
et quarto de quatuor elementis fecit sermonem tamquam consequens ei 
quod de primo corpore Propter quod et tertium iterum inchoans quod 
de corporibus est physicum negotium docet et concludens prius dicta 
scribit hec de primo quidem igitur elementorum dictum est et quale 
quid secundum naturam et quod incorruptibile et ingenerabile reliquum 
autem de duobus dicere duo dicens duas coniugationes scilicet eam 
que levis in quo ignis et aer et eam que gravis in quo aqua et terra 
Divus autem Iamblichus intentionem in hiis facientem de celesti  divino 


corpore ait comprehendere et eam que de toto mundo theoriam tamquam 
utique contentam in ipsa secundum substantiam et servientem ipsi ad 
operationem generationis quinimmo et de elementis et de virtutibus que 
in elementis existunt quoniam hec omnia a celo dicta sunt et ab hiis que 
penes celum circueunt Syrianus autem magnus et qui post ipsum secuti 
sunt ipsum de dicto principaliter celo hoc est de perpetuo et circulari 
corpore negotium esse ait et inscriptionem ut videtur aspicientes et 
non acceptantes Alexandrum dicentem intentionem esse de mundo et de 
simplicibus corporibus aiunt etenim quecumque de quatuor elementis 
hic dicuntur non principaliter sed faciunt hec ad theoriam de celestibus 
ut enim ostendatur quod non ex quatuor elementis est celeste corpus sed 
simplex neque unum de quatuor sed quinte substantie neque gravitatem 
neque levitatem habens sicut illa sermonem de illis prosecutus est illorum 
hec quidem levia ostendens hec autem gravia propter quod et 
quatuor in duo reduxit scilicet leve et grave Unusquisque autem dictorum 
divisioni naturalium librorum Aristotilis ut estimo assequentem 
intentionem secundum se assignat Horum enim hii quidem sunt de naturalibus 
principiis que insunt communiter omnibus naturalibus rebus 
puta de materia et specie et de motu et loco et tempore et de ipsa natura 
et assistentibus sibi causis effectivis et adhuc de hiis que videntur quidem 
inesse naturalibus non insunt autem ut de vacuo et infinito de quibus 
et libri inscripti De naturali auditu docent Post principia 
autem existentibus naturalibus corporibus oportebat iam de ipsis corporibus 
docere Corporum autem ut quidem Alexander dicet utique hec 


quidem sunt simplicia hec autem composita et simplicium hoc quidem 
perpetuum et circulare hec autem in generatione et recti motus et de 
omnibus hiis intentionem huius negotii ait esse et de mundo ex omnibus 
composito ut autem alii dicunt naturalium corporum hec quidem sunt 
perpetua de quibus est presens negotium hec autem in generatione et 
corruptione de quibus docturus primo communiter De generatione 
et corruptione fecit sermonem et tunc de generabilibus et corruptibilibus 
ea quidem que in metheoris per Metheorologica tradidit 
eorum  autem que in terra compositorum hec quidem sunt animata hec 
autem inanimata et de inanimatis quidem que De metallis scripta 
docent animatorum autem hec quidem sunt sensitiva et secundum 
locum mobilia ut animalia hec autem insensibilia et immobilia ut 
plante et utique De plantis ab ipso scriptum est et de animalibus hec 
quidem communiter ut que De generatione ipsorum et De differentia 
partium et oportunitate et De motu et operatione in 
quibus que De progressu animalium et De memoria et vigilia 
hec autem proprie secundum unamquamque speciem animalium 
que De animalium historia tradit Tali igitur existente divisione 
palam quod post Naturalem auditum hoc negotium suscipiendum 
secundum omnes expositores librorum Aristotilis sive ut de mundo et 
de hiis que in ipso quinque corporibus simplicibus sive ut de perpetuo 
et circulari corpore Forte autem oportet dicere ad Alexandrum quidem 
dicentem plane Aristotilem facere sermonem in hiis de toto mundo et de 
omnibus simplicibus corporibus primum quidem quod unam quidem 
oportet esse intentionem totius negotii respicientem ad unum et ad illud 
que secundum partem ipsius contexta deinde quod non videtur de 
mundo docere in hiis sicut Plato in Timeo principia naturalium materiam 


speciem et motum et tempus et communem consistentiam mundi 
tradidit et sigillatim de celestibus et de hiis que sub luna docuit et horum 
metheora quidem multipliciter tractat et que in terra metalla et plantas et 
animalia et usque ad consistentiam hominis et partium ipsius hic autem 
de mundo toto dicta sunt paucissima et hec quecumque erant communia 
ipsi et celo quod videlicet perpetuus et finitus magnitudine et unus et 
hec habens propter celum quia hoc perpetuum et finitum et unum Sed 
si velit aliquis Aristotilis theoriam de mundo videre in omnibus simul 
ipsius negotiis naturalibus ipsum de mundo tractasse dicendum Idcirco 
et Nicolaus Peripateticus de omnibus hiis que in mundo secundum species 
facit sermonem Sed et ipse Aristotiles in tertio libro huius negotii 
de hiis que in ipso negotio dicuntur summatim exponens et in  prohemio 
Metheorologicorum neque alibi de mundo ait dictum esse neque sic 
de celo ut de mundo quamvis sit aliquod celi significatum secundum 
ipsum quod totum mundum insinuat proponam autem post modicum 
convenientius ea que de hiis littere verba Ad alios autem expositores 
dicendum quod non videtur sermo de quatuor elementis in hiis preternecessarius 
neque simpliciter propter theoriam de celestibus assumptus 
esse sed principaliter de ipsis docet Etenim ut non deficiam dimidium 
fere totius negotii scimus esse sermonem de illis sed etiam post doctrinam 
de celestibus quam in duobus primis libris negotii tradidit 
inchoans tertium prohemio utitur continuationem libri servans et ostendens 
quod naturale negotium circa corpora est tamquam eandem intentionem 


habentibus etiam duobus ultimis libris et deinceps induxit hec 
de primo quidem igitur elementorum dictum est et quale quid secundum 
naturam et quod incorruptibile et ingenerabile reliquum autem de 
duobus dicere duo dicens coelementationem levis et eam que gravis 
In prohemio autem Metheororum scripsit hec de primis quidem 
igitur causis nature et de omni naturali motu adhuc autem et de astris 
dispositis secundum superiorem lationem et de elementis corporalibus 
quot et qualia et de transmutatione invicem et de generatione et corruptione 
communi dictum est prius In hiis itaque post sermonem de naturalibus 
principiis in hoc videlicet negotio neque de mundo ait dictum 
esse ut Alexander putat neque de divino et perpetuo corpore solo ut 
posteriores expositorum sed et de elementis corporalibus principaliter 
quot et que Videtur igitur michi plane Aristotiles in hiis de celo et de 
quatuor elementis que sub luna sermonem facere Ut autem non sit discerpta 
intentio sed ad unum aliquid respiciens demonstretur dicendum 
quod post sermonem de naturalibus principiis que sunt principia naturalium 
corporum hic de simplicibus corporibus loquitur que quidem a 
principiis naturalibus constant immediate et partes universi sunt Quorum 
primum quidem est celeste corpus a quo tamquam a digniori negotium 
intitulavit post illud autem que sub luna sunt quatuor elementa 
compositorum corporum De omnibus autem tamquam de primis et simplicibus 
facit sermonem propter quod et elementa omnia vocavit non 
que sub luna solum  sed et celum quando dicit de primo quidem igitur 
elementorum in quantum et ipsum est corpus simplex quoniam non 
utique dicetur proprie elementum celum neque enim componitur aliquid 
ex ipso elementum autem est ex quo primo componitur aliquid et in 
quod ultimum resolvitur Et si non de mundo intentionem dixisset 
Alexander sed de solis simplicibus corporibus non utique dissentirem 


ab ipso si autem et de mundo diceret in quantum de simplicibus omnibus 
hiis que in mundo aut tamquam in celo toto mundo contento ut Iamblichus 
ait sed non de toto mundo et de omnibus simplicibus corporibus 
ut ipse scripsit nichil dissentio sicut neque ad dicentes intentionem 
esse de celo et si isti secundum intellectum Iamblichi in quantum a celo 
et circueuntibus penes celum dicta sunt et que sub luna quatuor elementa 
Sed Alexander quidem exponens litteram que paulo post principium 
cuius est principium de omnis quidem igitur natura plane in 
primo libro principalem ipsum sermonem dicit esse de toto mundo 
secundum autem habere sermones de celo sicut tertium et quartum sermones 
de quatuor elementis Quod autem de simplicibus et primis corporibus 
sit negotium consequens Naturali auditui de naturalibus 
principiis negotianti manifestat prohemium duorum librorum primorum 
inchoans in quibus de celesti loquitur corpore et duos ultimos inchoans 
hoc fecisse se dicit quod de natura scientia circa corpora est et horum 
passiones et motus tamquam primo de primis corporibus sermonem 
faciens Propter quod et a continuo principium doctrine mox in hiis facit 
quod quidem est genus corporis et de natura corporis secundum quod 
corpus doctrinam perfectissimam mox in principio tradit Que autem de 
toto mundo dicuntur in hiis quod ingenitus et incorruptibilis quod unus 
et finitus et spericus et nichil extra se relinquens neque corpus neque 
vacuum hec celesti primo inexistentia et per celum toti mundo merito 
in sermonibus de celo principaliter quidem ipsi celo dicuntur inesse aliquando 
autem memoria sortitur quadam et quod toti mundo insint Et 
non oportet propter hoc putare esse intentionem de mundo sed de simplicibus 


corporibus quorum primum celum est ex propriis bonis toti 
mundo largiens 
Intentio quidem igitur ista utique erit propositi negotii a principalissimo 
quod in ipso et a quo reliqua dependent inscriptionem habentis 
Ordinem autem lectionis ipsius et Aristotiles et huius expositores post 
Naturalem auditum merito determinant sive enim de  simplicibus 
corporibus intentio sit sive de perpetuo et sancto corpore simplici existente 
precedere quidem alia negotia debuit in quibus de compositis et 
generabilibus et corruptibilibus est sermo sequi autem doctrinam de 
principiis naturalibus Dividitur autem negotium in ea que de divino et 
circulari corpore que quidem in duobus primis libris traduntur et in ea 
que de elementis sub luna de quibus duo reliqui conscripti sunt In 
primo autem libro ostendit ex simplicibus motibus quod simplicia corpora 
sint quinque scilicet circulare et quatuor recti motus et quod circulare 
neque unum aliquod est de quatuor neque compositum ex quatuor 
sed quinta quedam substantia exempta a quatuor et excellens 
Demonstrat autem quod hec sit ingenerabilis et incorruptibilis ex eo 
quod generationes quidem et corruptiones sint ex contrariis et in contraria 
et circulari corpori nichil est contrarium hoc autem ex eo quod 
contrariorum quidem et motus sint contrarii et circulari motui non sit 
motus contrarius Deinde consequenter quod finitum sit magnitudine 
celum et universaliter quod sit impossibile esse corpus infinitum et 
maxime quod movetur demonstrat et quod unum et non plures neque 
infiniti multitudine sint celi quibus assequitur incorruptibile et finitum 
esse magnitudine et unum secundum numerum ex omni naturali et sensibili 
corpore consistens nullo relicto extra celum neque corpore neque 
vacuo Post hec autem sermonem de ingenerabili et incorruptibili resumens 
ostendit quod ingenerabile et incorruptibile est celum et propter 
ipsum mundus et neque generabilis quidem incorruptibilis autem ut 
quidam putant neque ingenerabilis et corruptibilis Et iterum ad universalius 


reducens sermonem ostendit quod assequuntur invicem generabile 
et corruptibile et e converso iterum 


<De natura scientia usque illuc hec autem principia habentium sunt> 
Prohemium intentionem negotii docet et ordinem ipsius quia ad 
Naturalem auditum est continuum quoniam enim illud de naturalibus 
principiis erat oportebat post illud de hiis que a principiis dicere 
hec autem sunt corpora proxime Et sillogizatur sic scientia de natura 
est circa natura constantia natura autem constantia aut corpora sunt 
sicut aqua et lapides et ligna aut habentia corpora  ut plante et animalia 
aut sunt principia habentium corpora sicut materia et species et motus et 
talia Principium autem est et anima habentium corpora sicut animalium 
et plantarum Post sermonem igitur de principiis naturalibus oportet de 
corporibus et de habentibus corpora docere et palam quod in hiis plura 
corpora sunt et multiplex que circa hec theoria etenim habentia corpora 
et principia habentium ex corporibus et maxime a naturalibus cognoscuntur 
Quare scientia de natura fere plurima est circa corpora et passiones 
corporum hoc est circa qualitates passivas secundum quas 
patiuntur et agunt et adhuc etiam circa motus ipsorum diverse enim 
sunt species motuum hic quidem secundum locum hic autem secundum 
alterationem hic vero secundum augmentum et diminutionem dicatur 
autem nunc motus etiam generatio et corruptio Videtur autem a passionibus 
ad motus ut ad universalius processisse motus enim quidam et 
passiones sunt nisi forte motus operationes dixerit contradividens ipsas 
ad passiones Quod autem per media natura constantia conduxit sillogismum 


insinuat le enim causalis coniunctio cum dicit natura enim 
constantium hec quidem sunt corpora et cetera Hoc autem fere plurima 
circa corpora dixit aut quia et circa habentia corpora quod quidem posterius 
apposuit aut si et hec cum corporibus numerentur quia et circa 
principia quod quidem ipsum adiecit Si autem et omnia hec dicat aliquis 
comprehensa esse cum corporibus sed qui de tempore et loco et 
vacuo sermo erit utique extra talia adhuc autem et qui de non naturalibus 
quidem naturales tamen dubitationes habentibus de quibus in primo 
de Naturali auditu in sermonibus ad Parmenidem et Mellissum Sed 
quoniam de natura quidem non naturales autem dubitationes accidit 
dicere ipsos et qui de hiis igitur sermo aliqualiter est extra corpora Erit 
autem utique et propter philosophicam reverentiam appositum le fere et 
propter hoc forte etiam hoc apposuit videtur Hoc autem circa corpora et 
magnitudines pro eodem ponuntur idem significantia nisi forte sit 
ostensivum huius quod omne corpus magnitudinem habeat et non sint 
indivisibilia vel impartibilia corpora ut quidam dixerunt aut quia non 
de corporibus solum sed et de longitudine et latitudine naturalis disputat 
in quantum sunt termini corporum forte  autem quia de tempore et loco 
secundum quod enim continua et divisibilia magnitudinem quidem 
habent et hec non tamen corpora sunt Totaliter autem si de continuo 
est naturalis dicere non autem omne continuum est corpus ut ipse post 
pauca dicet bene ambo protulit scilicet corpus et magnitudinem 
Alexander tamen et signum huius quod ex parallelo id est pro eodem 
hec sint posita apposuit hoc quod non est aliqua alia magnitudo natura 
constans preter corpus quamvis et tempus ut estimo et locus et motus 
linea que et planum continua existentia et semper divisibilia magnitudines 
quidem sint naturales corpora autem non sint 


<Continuum quidem igitur est usque illuc 
hoc autem omniquaque tale> 
Postquam ostendit circa corpora intentionem se habere et palam quod 
circa simplicia primo  hec enim sunt et naturalia primo tamquam 
primo in se ipsis principium motus naturalis habentia  volens diffinire 
corpus primo diffinit continuum sub quo est corpus et alie magnitudines 
quod continuum est omne divisibile in semper divisibilia sive 
super unum sit divisibile sive super duo et tria etenim linea et 
superficies continua et nondum corpora si hoc quidem super unum et 
continuum et divisibile hoc autem super duo corpus autem omniquaque 
Omniquaque autem divisibile et omniquaque continuum et 
dimensionatum corpus esse ostendit ex eo quod triquaque dimensionatum 
et triquaque divisibile est tria enim omnia sunt et triquaque est 
omniquaque quod autem triquaque dimensionatum existens corpus 
omniquaque dimensionatum sit ostendit ex eo quod non est magnitudo 
habens plures tribus dimensionibus habens igitur tres omniquaque 
dimensionatum est Idem autem persuadetur et a ternaria proprietate tria 
enim omnia sunt et dicuntur et triquaque omniquaque Et quod recte 
dicimus ostenderunt Pythagorici breviter sic omne per principium 
habere medium et finem tale diffinitum est trinitatis numero Et forte 
etiam perfectum propter principium habere et medium et finem dicimus 
quod omne est quod enim non omne sibi deficit aliquid ad esse omne et 
imperfectum est Si autem hoc verum non necessario dicet utique quis 
per perfectum esse omne sillogizavit principium habere et medium et 


finem etenim per ipsum omne inest hoc et perfecto forte autem convertuntur 
quidem hec ad invicem et medium et finis telium autem id est 
perfectum ab habere telos id est finem dicitur Habens autem finem 
palam quod principium habet et medium Bene igitur Alexander a perfecto 
sillogizavit etenim Aristotiles in sequentibus a perfecto sillogizavit 
omne Quod autem tria omnia et perfecta ostendit et ex sacra sanctificatione 
 numero isto utente post omnia autem et ab usu nominum idem 
persuasit scilicet tria omnia esse et triquaque omniquaque Ex dictis 
autem ostendit iterum quod corpus solum inter magnitudines omniquaque 
dimensionatum est ut dictum est prius et est perfectum solum 
assumens quod omnia et omne et perfectum eadem sunt quamvis secundum 
subiectum aliquando differant quia omnia quidem secundum discretum 
quantum predicantur ut ait Alexander omne autem secundum 
continuum ambo autem de perfecto Sillogizatur autem sic corpus 
solum inter magnitudines triquaque dimensionatum est et tribus determinatum 
est quod tale perfectum est et omniquaque dimensionatum est 
Est autem dignum notare quod preter consuetudinem Aristotiles pythagoricis 
insinuationibus ad ostensionem usus est Forte autem dubitabit 
utique aliquis qualiter triquaque dimensionatum omniquaque dimensionatum 
est quoniam perfectus numerus qui tria ut quidem numerus sit 
perfectus principium habens et media et finem qualiter autem propter 
hoc quod tribus determinatum est omne et perfectum siquidem aliquando 
et aliis indigeat ergo ne homo habens tres digitos quoniam 


habet tres omnes habet digitos aut tria elementa corporis per rationem 
omnia elementa sunt Aut si quidem tres sunt omnes dimensiones triquaque 
dimensionatum omniquaque dimensionatum est tamquam non 
sit alia dimensio Forte igitur ex non esse aliam dimensionem demonstrans 
omniquaque dimensionatum esse argumentis a tribus secundum 
probabilitatem usus est Admirabilis autem Ptolomeus in unico libro De 
dimensione bene demonstravit quod non sunt plures tribus dimensionibus 
ex eo quod oportet quidem dimensiones determinatas esse determinatas 
autem dimensiones secundum rectas perpendiculares accipi tres 
autem solas ad rectos invicem angulos rectas possibile esse accipere 
duas quidem secundum quas planum terminatur tertiam autem que profunditatem 
mensurat Quare si qua erit post tertiam dimensionem alia 
immensurata utique erit penitus et indeterminata Non esse igitur in 
aliam magnitudinem transitum Aristotiles quidem ex inductione videtur 
accipere Ptolomeus autem demonstravit 
<Quecumque quidem igitur divisibilia magnitudinum usque illuc 
omniquaque enim est> 
Cum diffinivisset continua esse divisibilia in semper divisibilia 
et dixisset corpus omniquaque divisibile notat quod et in Naturali 
auditu demonstratum  fuit continua divisibilia esse ex eo quod non ex 
impartibilibus componantur magnitudines sed nunc nondum demonstratum 
est demonstrabitur autem Quod tamen divisibilia continua palam 
si enim que non continua divisa iam et non divisibilia sunt divisibilia 
palam quod continua sunt Quare hoc quod corpus divisibile ens continuum 
sit non abicit sed neque quod omniquaque divisibile sit ipsum 


hoc enim demonstrabatur non ex esse continuum sed ex non esse transitum 
ad aliud genus si enim esset non utique esset perfectum transitus 
enim secundum defectum 
<Partialium quidem igitur usque illuc et non hac quidem 
hac autem non> 
Cum dixisset corpus secundum quod corpus perfectum esse dimensionatorum 
quia omnes habet dimensiones quoniam et omnis et totus 
mundus perfectus est ne putet aliquis amborum eandem dici speciem 
perfectionis et omneitatis merito hec distinguit dicens quod corporum 
hec quidem sunt partes et contenta sunt specie partis velut celum ignis 
aer aqua terra aliud autem est totum cuius hec partes et quod de corporibus 
quidem que ut partes omne et perfectum predicatur secundum 
rationem et diffinitionem corporis quia corpus est quod triquaque et 
omniquaque dimensionatum est quia autem partiale est et non omnia 
comprehendit sed multa habet extra se et a multis distinctum est tangens 
ipsa propter quod et multa est unumquodque secundum attactus multorum 
partitum propter hoc non est omne et perfectum ypostasi Etenim 
habet secundum hoc ad aliud transitum et propter hoc imperfectum est 
Omne autem et totum cuius hec partes non secundum corporis diffinitionem 
perfectum est sed secundum continere omnia et nichil extra 
ipsum esse neque distinctum esse ad aliquid tactu Quare hoc modis 
omnibus perfectum 


<De totius quidem igitur natura usque illuc principium facientes hoc> 
Cum dixisset qualiter perfectum utrumque corpus scilicet quod pars 
et quod totum et quia totum eo quod nichil extra se habeat sensit de hoc 


demonstrationem exquirens et utrum tamquam infinitum nichil habet 
extra se ipsum aut tamquam finitum Forte autem et consequens videbatur 
post sermonem de  natura corporis simpliciter de universi natura 
dicere et tunc de partibus Sed quoniam sermonem de universo ut 
estimo cum sermone de celo accipit  celum enim ostendens finitum 
habet finitum universum  propter hoc sermonem de universo reicit de 
partibus ipsius primo proponens dicere que sint et quot Hoc autem sive 
infinitus est secundum magnitudinem bene dixit quoniam et secundum 
extensionem ipsius esse et secundum tempus infinitus est Alexander 
autem ait ipsi principalem esse de toto mundo sermonem assequi autem 
sermonem de perpetuo et circulari corpore quem in secundo libro 
pertractat et post hec eum qui de quatuor elementis in duobus ultimis 
tradit Quoniam autem ad sermonem de toto mundo quod non infinitus 
quia spericus quia ingenitus et incorruptibilis necessaria erant que de 
circulari corpore dicuntur primum hoc ostendit quod sit aliquod tale corpus 
et tunc docet ea que de universo Attendendum autem hiis que de 
omni dicuntur quod non infinitum quod spericum quod ingenerabile et 
incorruptibile si principaliter de toto mundo dicta sunt sed non secundum 
celum dicitur omne habere hec Etenim inchoans secundum librum 
et concludens quod neque factum est neque corrumpitur totum celum et 
quod si de toto mundo diceret secundum celum mundum hoc habere 
dicit manifestavit ipse ubi post pauca a principio scripsit sic propter 
quod bene habet suaderi se ipsum antiquos et maxime patrios nostros 
sermones esse veros quod est immortale aliquod et divinum habentium 
quidem motum habentium autem talem ut nullus sit ipsius finis et 
cetera ut non multa transcribam Secundum speciem autem partes universi 
ait que secundum speciem ab invicem differunt celum ignem 


aerem aquam terram hec enim sunt immediate partes universi quoniam 
et partes terre et aliorum uniuscuiusque omiomere existentes etiam universi 
sunt sed non immediate sed partium partes et hec sunt que proprie 
non partes sed particule Immediate igitur partes universi hec sunt 
que secundum speciem differunt 
<Omnia enim phisica corpora usque illuc causa autem quia et 
magnitudines iste simplices sole et qui rectus et qui circularis> 
Inchoans sermonem de celesti corpore et volens  ostendere quod perpetuum 
sit primo astruit quod alterum sit preter quatuor elementa Huius 
autem probationem facit ex motibus naturalibus Si enim naturalibus 
esse naturalia est in habendo naturam natura autem principium motus 
que a naturali motu demonstratio simul quidem ex evidentioribus est ut 
ab operationibus  evidentiores enim substantiarum que actus  simul 
autem ex magis propriis tamquam ex causis Ad probationem autem 
eam que a motibus sex quedam preaccipit hec quod duo sunt simplices 
motus qui circulo et qui in recta quod simplices motus simplicis corporis 
et quod simplicis corporis simplex motus et quod unus motus 
unius secundum naturam et quod uni unum contrarium et quod celum 
circulo movetur ut sensus divulgat Harum autem suppositionum et Plotinus 
in eo qui De mundo meminit volens enim secundum Platonem 
ostendere perpetuitatem celi ait Aristotili quidem enim nullus labor 
erit si quis ipsius suppositiones de quinto corpore susceperit has 
dicens quia hiis ita se habentibus sequitur perpetuitas secundum numerum 
Et Plato autem aliam videtur substantiam assignare celesti si enim 


specifica quinque elementa quinque corporum putat et ei quod duodecim 
basium descriptum esse per animalia secundum celum determinatum 
quod omne ait aliud existenti preter pyramidem et quod octo basium et 
quod viginti basium et circulum palam quod et secundum ipsum aliud 
est secundum substantiam Et quod etiam Plato diffinit quinque esse 
simplicia corpora secundum quinque figuras sufficit Xenocrates precipuus 
auditorum ipsius in eo qui De vita Platonis scribens hec 
animalia quidem igitur sic divisa sunt in ideas et partes omni modo 
dividens quousque ad quinque elementa animalium pertingeret que 
utique quinque figuras et corpora nominavit in ethera et ignem et aquam 
et terram et aerem Quare et quod duodecim basium erat figura simplicis 
corporis secundum ipsum scilicet celi + que + ethera vocat Si autem 
ex igne celum ait ut ex lumine dicit etenim lumen ignis speciem ait 
astra autem ex quatuor non hiis que in generatione sed ex igne quidem 
secundum luminosum ex terra autem secundum resistens sensui et ex 
mediis secundum media Si igitur et Aristotiles confitetur visibilitatem 
ipsorum et tangibilitatem neque utique ipse abnegabit ex hiis summitatibus 
constare celestia in quibus et perfectio elementorum est vult enim 
ipsum ubique a quatuor que sub luna et recte moventur et imperfecta 
sunt alienum  esse Similiter autem et si simplex ipsum dicit verisimile 
ipsum abnegat compositionem ab hiis quod enim animatum ipsum et 
animal dicat docebimur et quod animalia vult habere corpora composita 
Quod autem non solum sint mobilia naturalia corpora sed et secundum 
locum maxime mobilia palam ex eo quod motus secundum locum 
est quidem primus motuum secundum omnes modos primoritatis ut 
ostendit in ultimo de Naturali auditu natura autem que est principium 
motus primi maxime naturalium motuum principium est et causa 


Dividens autem naturales motus hos quidem simplices ait hos autem 
non simplices Ostenso autem quod sunt simplices habebit in promptu 
quod sunt simplicium corporum et quod simplicium corporum simplices 
motus Et quod simplices quidem qui circulo et qui in recta palam 
neuter enim ipsorum ex diversis componitur Quod autem hii soli sint 
simplices hoc ostendit ex propositione linearum omnis enim motus fit 
super aliquam linearem distensionem Si igitur simplices linee due sole 
et simplices motus duo Non enim ut effectivas causas motuum proposuit 
magnitudines sed ut materiales et ut habentes rationem sine quibus 
non ut ait Alexander etenim quidem motu existente impossibile 
non esse magnitudinem magnitudine autem existente non necesse 
motum esse quod quidem materie convenit Attendere autem oportet 
forte quod et figura supposite magnitudinis est causa aliquando corpori 
motus 
Xenarchus autem ad multa eorum que hic dicuntur contradicens in 
libris scriptis ab ipso De quinta essentia contradixit et ad hoc causa 
autem quia et magnitudines hee simplices sole recta que et circularis 
simplex enim est linea et elix id est revolutio que insuper cylindrum 
quia omnis particula ipsius omni equaliter adaptatur si autem est magnitudo 
simplex preter duas erit utique et motus simplex preter duos et corpus 
simplex aliud preter quinque quod movetur motu illo Ad Xenarchum 
autem Alexander obviat dupliciter quandoque quidem secundum 
antiparistasim concedens enim simplicem esse revolutionem cylindralem 


dicit quod non tamquam effectivas causas motuum proposuit Aristotiles 
non enim si  simplex corpus simplici motu movetur per simplicem 
lineam iam et per omnem lineam simplicem simplex corpus 
movetur simplici motu quod quidem Xenarchus vult non enim hoc 
ponit Aristotiles Forte autem validior est obviatio Aristotilis dicentis 
quod causa est hoc quod magnitudines hee solum sunt simplices scilicet 
recta et circularis quamvis enim ut materiales causas dicat secundum 
hoc ipsum non necesse et alia magnitudine existente simplici esse et 
alium simplicem motum sed hoc solas has simplices esse magnitudines 
plane dictum evertitur siquidem est et alia Melior igitur est obviatio 
Alexandri secundum instantiam dicentis quod neque simplex linea est 
que super cylindrum revolutio siquidem ex duobus motibus dissimilibus 
generatur circulari et recto recta enim circulariter circa superficiem 
cylindri circumducta et signo aliquo in recta regulariter moto generatur 
cylindralis revolutio sicut et ipse Xenarchus confitetur scribens ita Sit 
aliquod tetragonum et hoc circumducatur circulo manente uno latere 
quod fit axis cylindri super autem hanc parallelam circumgiratam feratur 
aliquod signum et in equali tempore signum hoc pertranseat hanc 
lineam et ipsum parallelogramum in idem restituatur iterum unde incepit 
ferri facit enim sic parallelogramum quidem cylindrum signum 
autem elatum super rectam elicam id est revolutionem et hanc ut ait 
simplicem quia similium partium Sed etsi similium partium sit non 
est simplex simplex quidem enim linea est semper omiomera id est 


similium partium que autem omiomera non semper simplex si non et 
eiusdem speciei fuerit et si a motu fiat unius speciei unius speciei 
existit et hec magis autem una Etenim revolutio motus solaris qui fit a 
duobus circularibus scilicet a motu solis in zodiaco et ab eo qui sine 
errore quoniam circa diversos polos uterque fit et revolutio mixtam 
habet naturam Adhuc autem ait Alexander simplices motus secundum 
habitudinem ad medium universi habent quod sint simplices hic quidem 
enim circa medium hee autem a medio et ad medium revolutio autem 
non est talis 
<Circulo quidem igitur est usque illuc et motus ipsius> 
Cum dixisset duos esse simplices motus rectum et circularem diffinit 
utrumque circulo quidem dicens eum qui circa medium universi quod 
quidem  per articulum insinuavit ut ait Alexander circa le medium 
dicens quare motus trochorum qui non fit circa medium universi non 
est simplex circularis habet enim aliqualiter et sursum et deorsum unaquaque 
parte aliquando quidem sursum facta aliquando autem deorsum 
Rectos autem motus simplices ait hunc quidem sursum hunc autem 
deorsum et quid horum utrumque explanans sursum quidem eum qui a 
medio ait deorsum autem eum qui ad medium Et quod idem medium in 
circulari et in rectis accepit manifestavit dicens quare necesse omnem 
esse simplicem lationem et cetera Voluit autem secundum unam habitudinem 
ad medium omnes assignare et qui in dextra autem et sinistra 
et qui ante et retro quando fuerint simplices ad sursum fiunt aut ad 
medium Motus enim animalium non adhuc simplices secundum 


inflexionem et extensionem membrorum facti quare et qui ad latera 
simplices sursum et deorsum existentes in recta Sic quidem igitur 
Alexander Forte autem qui in dextra et sinistra et ante et retro non est 
simplicium corporum secundum naturam sed animalium habentium 
dextra et sinistra et ante et retro Terra autem et aqua aut aliquid aliorum 
non movetur tali motu nisi vi proiecta aut pulsa aut a multis offensa 
Assumens autem ex evidentia duas esse simplices lineas scilicet rectam 
et circularem et quod simplices motus fiant secundum simplices lineas 
sillogizavit ita simplices motus secundum simplices lineas fiunt qui 
secundum simplices fiunt lineas fiunt secundum rectam et secundum 
circularem et conclusio est manifesta Deinde rursum similiter evidens 
accepit quod in spera determinata maxime recta est que a centro ad 
periferiam quare et qui secundum rectam in spera determinati motus 
duo hic quidem sursum qui a medio hic autem deorsum qui ad medium 
Tres ergo simplices motus habentes habitudines ad medium hic quidem 
a medio hic autem ad medium hic autem circa medium Que autem 
secundum rationem dicta consequentia huius scilicet tres esse motus ad 
triquaque dimensionatum esse corpus videtur michi esse extra diligentiam 
Aristotilis nisi aliquis ostenderit communionem aliquam rationis 
motuum ad dimensiones 
 <Quoniam autem corporum usque illuc moveri autem secundum 
predominans> 
Confirmata prima suppositione que dicebat quod tres sunt simplices 
motus qui a medio qui ad medium et qui circa medium transit ad 
secundam et tertiam ostendens quod simplicis corporis sit simplex 


motus et quod simplex motus simplicis corporis Ostendit autem ipsas 
dividens sicut prius motus in simplices et mixtos ita nunc corpora in 
simplicia et composita Et diffinitis simplicibus corporibus assignat 
convenienter simplices quidem motus simplicibus corporibus mixtos 
autem compositis etenim omnis motus corporis alicuius est qui secundum 
locum Simplicia autem corpora dicit quecumque habent principium 
motus qui secundum naturam solius Principium quidem enim 
motus habent et animalia et plante sed non eius qui secundum naturam 
secundum quod talia sed eius qui secundum animam propter quod et 
alias aliter moventur composita enim non remanserunt in omiomeris 
sed et organicas acceperunt tamquam habentia animam organo utentem 
corpore Natura autem est principium motus simplicis propter quod et 
habentia naturam solam habent simplicem motum Que autem sunt hec 
subiunxit dicens puta ignem et terram et horum species et cognata hiis 
species terre dicens arenosam et lapidosam et glebosam et albam aut 
nigram et talia ignis autem species carbo flamma lux ut ait Plato Bene 
autem et sic Alexander exposuit dicens enim ait puta ignem et terram 
adiecit hoc et horum species pro hoc universaliter omnem ignem 
solum et universaliter omnem terram non hanc aliquam solam sed speciem 
ignis et terre secundum quod ignis est et terra Cognata autem 
ignis aer terre autem aqua et si quod aliud simplex ut ostendetur quintum 
corpus naturale enim et hoc Si autem corporibus naturalibus ait 
Alexander esse est in habere principium motus in se ipsis horum autem 


hec quidem simplicia sunt hec autem ex hiis composita consequetur 
simplicium quidem corporum simplices esse motus compositorum 
autem compositos Forte autem diligentius dixit Aristotiles simplicia 
corpora quecumque habent principium motus secundum naturam tamquam 
compositis secundum quod composita non habentibus secundum 
naturam principium motus sed secundum animam propter quod et 
partes organicas optinuerunt Est autem simplex motus et unus simplex 
enim motus simplicis corporis  est simplex autem corpus si vere est 
simplex unius motus principium habet in se ipso si enim habebit principium 
multorum motuum et simplicium non adhuc simplex erit sed ex 
tot compositum quot motuum principia habet etenim sic compositum a 
simplici differt scilicet in habendo in se ipso principia multorum simplicium 
motuum Unus autem motus non semper simplex motus quidem 
enim animalium ut estimo neque unus proprie est cum fiat secundum 
extensionem et inflexionem membrorum obliquus autem motus 
qualis siderum volantium est unus quidem non simplex autem ab eo 
enim qui sursum et deorsum consistit et qui secundum elicam a recto et 
circulari Mixtos autem aliqualiter dixit Alexander motus dictos esse 
quia non sic inquit motus mixtus est ut corpora corpora quidem enim 
subsistunt et simul sunt invicem simplicia in mixtura in motu autem non 
exspectat prior secundum ut possumus nos dicere hunc mixtum esse 
huic Forte autem in mixtis quidem ut para partem id est ut parte secus 
partem ut puta in extensione et inflexione membrorum verum quod 
prior motus non exspectat tamen in obliquis motibus in quibus mixtum 
est quod sursum et quod deorsum secundum unam ideam non adhuc est 


verum ut estimo et in hiis qui secundum elicam sed le aliqualiter 
secundum conveniens motui magis recipiendum Compositorum autem 
corporum motus naturalis secundum predominans fit etenim corpus 
humanum si quis proiecerit deorsum fertur quia dominatur in ipso quod 
terrestre Apposuit autem Aristotiles puto moveri autem secundum 
predominans aspiciens ad quatuor hec apud nos vocata elementa que 
quidem non sunt proprie simplicia sed secundum predominans moventur 
simplicibus motibus neque enim utique erunt simplicia in locis 
segregatis siquidem ad compositionem universi facta sunt Forte autem 
et celum compositum est ex summitatibus quatuor elementorum siquidem 
visibile et tangibile est sed predominante in ipso summitate ignis 
simplex autem et ipsum dicitur sicut et quatuor hec simplicia ad comparationem 
compositorum Omne enim corpus quod movetur simplici 
motu aut simplex est aut secundum aliquod simplicium in ipso predominans 
movetur hoc motu Si autem hoc verum et si compositum sit quod 
circulo movetur secundum aliquod in ipso simplicium predominans hoc 
simplici motu movetur Compositum enim simplici motu movetur non 
secundum quod compositum 
 <Siquidem igitur est simplex motus usque illuc secundum 
sui ipsius naturam> 
Cum ostendisset circularem motum simplicem esse ex eo quod 
magnitudo super quam fit est simplex et ostendisset etiam quod simplex 
motus simplicis corporis et simplicis corporis simplex motus sillogizat 
iam ita quoniam circularis motus simplex simplex autem motus 
simplicis corporis et simplicis corporis simplex motus necessarium esse 


aliquod corpus simplex quod natum est ferri circulari motu secundum 
suam naturam Sed antecedens exstat ostensum est enim consequens 
ergo Ut autem ait Alexander merito non ypothetice produxit si 
simplex circularis motus et cetera sed parasinaptico id est quasi 
coniunctivo usus est hoc eiper id est siquidem quoniam preostendit 
omnia fundamenta Forte autem et le eiper adhuc est ypotheticum non 
equivalens huic epidiper per enim grecum ipsi ei greco quod est si 
ypothetico appositum non augmentat potentiam ipsius sicut neque le 
epidi parasynaptico ypothetice autem ipsum produxit forte propter 
reverentiam philosophicam Palam autem quod ypothetica fundamentis 
demonstratis et categorice produci possunt sicut et hoc circularis motus 
simplex simplex motus simplicis corporis est circularis ergo motus 
simplicis corporis est est ergo simplex corpus quod circulari motu 
movetur secundum naturam 
<Violentia quidem enim contingit usque illuc qui secundum naturam 
simplicium> 
Cum ostendisset esse aliquod corpus simplex quod natum est ferri 
circulari motu secundum suam naturam consequenter ostendit quod nullum 
de quatuor est quod circulari motu movetur neque secundum naturam 
neque preter naturam Et quod quidem non secundum naturam 
ostendit sic si unus uniuscuiusque simplicium corporum qui secundum 
naturam motus  simplicium enim simplex simplex autem est unus  
palam quod et quatuor elementorum uniuscuiusque existentis simplicis 


simplex et unus motus secundum naturam Si igitur super rectam est 
ipsis qui secundum naturam motus palam quod circularis non utique erit 
ipsis secundum naturam sed si forte est violentus ipsis est Violentia 
quidem enim contingit alterius et  alterius esse motum eundem aut violentia 
contingit alterius motu moveri aliquid et non uno solo sed et 
altero ignem enim contingit vi et deorsum moveri et circulo moveri 
secundum naturam autem impossibile eo qui alterius moveri siquidem 
uniuscuiusque unus qui secundum naturam Sicut autem ostendit prius 
quod etsi compositum sit aliquod motum circulari motu quoniam simplex 
est hic secundum aliquid simplex eorum que in ipso predominans 
ipso movetur sic nunc ostendit quod etsi violentia aliquid moveatur circulari 
motu semper est aliquod quod movetur ipso secundum naturam 
<Adhuc si qui preter naturam contrarius usque illuc si 
autem qui deorsum aqua aut terra> 
Consequenter ostendit quod si non secundum naturam insit alicui de 
quatuor motus circularis attamen supponatur inesse necesse est preter 
naturam ipsi inesse Si igitur ostensum fuerit quod neque preter naturam 
ipsi inest quod non secundum naturam concluditur quod nullatenus 
insit Quod igitur si non secundum naturam preter naturam ostendit ex 
eo quod ei quod secundum naturam est contrarium id quod preter naturam 
Non presente igitur eo quod secundum naturam necesse quod preter 
naturam inesse et hoc esse et non aliud contrarium Non enim est 
iniusta natura uni multa opponens Eo igitur quod secundum naturam 
non presente presens est ipsum quod contrarium et preter naturam 


siquidem ei quod secundum naturam contrarium quod preter naturam et 
unum uni contrarium Miro autem modo causam dixit huius scilicet si 
non secundum naturam motus circularis preter naturam esse eo quod 
ipse sit simplex Si quidem enim non esset simplex poterant neque 
contraria esse neque preter naturam sed solum non secundum naturam 
quod tamen simplici motu motum movetur necesse aut eo qui secundum 
naturam aut eo qui preter naturam motu moveri aut aliquo intermediorum 
qui non est simplex circularis autem est simplex Quod autem non 
preter naturam aliquod quatuor elementorum est quod circulo circumfertur 
ostendit rursum utens hoc quod unum uni contrarium est Si enim 
igni secundum naturam qui sursum motus ei autem qui sursum contrarius 
qui deorsum et unum uni contrarium non utique erit ignis circularis 
motus neque preter naturam propter eadem autem neque alicuius 
trium  Quod autem neque alicuius alterius simplicis preter naturam est 
circularis motus ostendit ex eo quod oporteret esse illius aliquem 
motum secundum naturam simplicis existentis simplicem simplices 
autem qui sursum et qui deorsum soli quorum si aliquo moveretur 
unum aliquod de quatuor esset hoc et non aliud Duobus autem existentibus 
simplicibus motibus qui super rectam scilicet qui sursum et deorsum 
non sola duo facta sunt elementa recti motus sed quatuor Causam 
autem in sermonibus de gravi et levi dicet ipse quia grave quidem simpliciter 
terra leve autem simpliciter ignis quia hoc quidem omnibus 
subsistit hoc autem omnibus supernatat aer autem et aqua ambobus 
communicant gravia enim et levia sunt non ad idem autem propter 
quod duo que proprie simplicia elementa ignis et terra 


Sciendum autem quod Ptolomeus in libro De elementis et in 
Perspectivis et Plotinus magnus et Xenarchus in dubitationibus 
Adversus quintam substantiam motum quidem super rectam elementorum 
dum fiunt adhuc et sunt in loco qui preter naturam et nondum 
eum qui secundum naturam comprehenderunt aiunt esse Huic autem et 
Aristotiles videtur consentire et in quarto huius negotii dicens quod 
ferri ad proprium locum est ferri ad propriam speciem et in eo quod 
De generatione et Alexander in hiis ut dicetur In veritate enim si 
appetentia propria loca et propriam totalitatem moventur ab alieno loco 
et a dispositione que preter naturam palam quod non secundum naturam 
habentia perfecte moventur sed ut aiunt prius dicti viri Ptolomeus 
Xenarchus Plotinus secundum naturam habentia in propriis locis existentia 
elementa aut manent aut circulo moventur manet quidem terra 
videlicet et aqua et aeris quod stagnatur circulo autem movetur ignis et 
aeris quod facile ductile est cum celo circumvoluta secundum convenientiam 
ad ipsum Si igitur hoc verum est et ipse etiam Aristotiles in 
Metheorologicis dicit ypekcauma circulo moveri argumentum accipiens 
a cometis et ab aliis apparentiis que consistunt in ipsis orientibus 
et occumbentibus cum astris quomodo Aristotiles in hiis primo quidem 
aliqualiter a motu preter naturam eorum que sub luna corporis celestis ad 
ipsa excellentiam et eminentiam conatur ostendere Sed hec dubitatio 
tamquam Xenarcho proponente post pauca solvetur nunc autem dubitandum 
quomodo neque ignem neque aliud aliquod de quatuor dicit circulariter 


ferri neque secundum naturam si unus uniuscuiusque qui 
secundum naturam motus super rectam autem motus horum neque preter 
naturam si unum uni contrarium contrarium autem ei quod sursum 
quod deorsum sed non ei quod circulo  Attendere autem dignum ne 
forte non hoc dicat Aristotiles nullum quatuor elementorum circulo 
moveri simpliciter sed neque secundum naturam neque preter naturam 
Demonstrato enim quod sit aliquid quod circulo movetur secundum 
naturam quod neque est ignis neque aliud aliquod quatuor elementorum 
 si enim ignis supponatur neque secundum naturam utique habebit 
hunc motum qui enim ignis super rectam unus autem uniuscuiusque 
qui secundum naturam neque tamen preter naturam motus enim preter 
naturam ignis ad deorsum unum autem uni contrarium  et quod quidem 
nullum quatuor elementorum est quod hoc circulari motu moveatur 
sic demonstravit quod autem neque alicuius alterius corporis est hic circularis 
motus quod movetur ipso preter naturam simplici existente 
ostendit ex eo quod oportet et illud etiam secundum naturam habere aliquem 
motum simplicem et palam quod rectum non enim est alius preter 
circularem simplex motus quare iterum erit utique aliquod quatuor 
elementorum quod quidem impossibile Hec quidem igitur habeant aliquam 
rationem sed siquidem circulariter movetur ignis etiam secundum 
Aristotilem utrum secundum naturam illo motu movetur aut preter naturam 
Si quidem enim secundum naturam non adhuc unus unius qui 
secundum naturam si autem preter naturam non adhuc unum uni 
contrarium igni enim preter naturam est motus qui ad deorsum Forte 
igitur circularis motus igni neque secundum naturam est tamquam proprius 
siquidem cum ea que sine errore circumfertur neque enim erraticis 
secundum naturam sic qui ab oriente motus tamquam contrarius ei 
qui secundum naturam talis enim est nocivus et non permansivus sed 
alter quidem preter eum qui secundum naturam tamquam existens alicuius 


melioris prevalentis Et forte propter hoc etiam Aristotiles non 
dixit quod preter naturam contingit eum qui alterius et alterius esse sed 
violentia est enim violentia utilis que non preter naturam sed super 
naturam utique dicetur Sed merito interrogabit nos aliquis si motu circulari 
viso alieno et super naturam totalitas ignis movetur ergo ne habet 
aliquem proprium motum secundum naturam aut sicut terra et aqua 
quantum in se ipsis quiescunt et superiora elementa habito proprio loco 
Dico igitur quod inclinatio etiam totius ignis ad celum est sicut terre ad 
centrum perfectius autem in consequentibus dicetur ubi dicit Aristotiles 
ad idem ferri totum et partem 
Xenarchus autem secundum dubitationem in dubitatis Circa quintam 
essentiam post dubitationem de simplicibus lineis contra hoc 
quod simplicis corporis sit simplex secundum naturam motus ait 
Enim nulli quatuor elementorum iam existenti secundum naturam est 
qui super rectam motus sed ei soli quod est in fieri quod autem fit non 
est simpliciter sed  inter esse et non esse sicut et quod movetur etenim 
hoc est in medio inter locum assumendum et prehabitum et est generatio 
cognata motui transmutatio quedam existens et ipsa Et propter hoc 
ignem qui dicitur sursum ferri non dicimus proprie esse ignem sed 
fieri perventum autem ad proprium locum et cum supersederit aliis et 
quieverit tunc factum est proprie specificatum enim esse ipsum secundum 
quod est levis positione hac Et terra tunc proprie est terra quando 
substiterit aliis et medium optinuerit locum et aqua et aer aqua quidem 
quando supersederit quidem terre substiterit autem aeri aer autem 
quando supersederit quidem aque substiterit autem igni Ait igitur hoc 
scilicet quod simplicis corporis sit simplex secundum naturam motus 


falsum est ostensum est enim quod non existenti sed ei quod in fieri 
accidens est motus Si ergo oportet et iam existentibus assignare aliquem 
motum et sic simplicem circularem assignare oportet siquidem hii duo 
soli simplices circularis que et rectus qui autem in recta fientium est 
sed non existentium quatuor Non igitur inconvenienter assignabit quis 
igni circularem tribus autem aliis quietem 
Hanc dubitationem solvens Alexander ait quod quidem non penitus 
perfectis existentibus existit qui in recta confitente hoc Aristotile in hiis 
que De generatione et hic confitetur etiam ipse plane dicens quod 
neque possibile erat hiis si non esset aliquid in ipsis potentia Motus 
enim est actus eius quod potentia et quod perfecta omnino tunc sunt 
quando fuerint in propriis secundum naturam locis indigere autem ait 
quod sursum movetur non ad hoc quod sit ignis sed ad hoc quod existens 
iam ipse ignis sit in proprio secundum naturam loco ad quem fertur 
et in aliis similiter Quod enim ait et iam secundum speciem perfectis 
predicti motus secundum naturam sint palam ex eo quod si quis 
ex deorsum in quo iam terra existens actu est terra elevatam dimiserit 
terram in deorsum ferri ipsam similiter ablata enim a proprio loco non 
cessat esse quod est Adhuc autem ait si gravis terra ignis autem levis 
secundum naturam autem hiis tales motus non evertitur sermo nisi forte 
leve diffiniat aliquis non quod sursum fertur sed quod super omnia residet 
et grave non quod deorsum fertur sed quod omnibus subsidet Nam 
et  Platonis Timeus demonstravit quod sursum et quod deorsum ad aliquid 
magis existens sed non secundum se Si enim confitetur et Aristotiles 
quod ad proprium locum fertur ad propriam speciem ferri et 
Alexander quod penitus perfectum in propriis quiescere locis illorum 
maxime diffinitiones oportet assignare sed qui vult ex motibus conari 


indiget hiis diffinitionibus Forte igitur novit quidem et Aristotiles eum 
qui in recta motum esse imperfectorum et indigentium elementorum et 
existentium in generari et corrumpi volens autem ab hiis separare celestia 
a motu argumentatus est ostendens illis quidem inesse motum 
congruum generationi et corruptioni celesti autem motum susceptivum 
eternitatis 
Dubitat autem iterum Xenarchus non necessarium esse dicens si simplicibus 
naturalibus corporibus natura assignavit simplices motus proprios 
et cognatos propter hoc iam et simplicibus motibus assignari simplicia 
naturalia corpora neque enim composita compositis assignavit 
erat enim ipsorum multitudo infinita infiniti enim sunt compositi motus 
Ad hanc autem dubitationem estimo dicendum quod compositis motibus 
assignata sunt corpora naturalia composita non eo quod infinita 
sint neque enim compositi motus sunt infiniti speciebus nisi in eo quod 
iterum et iterum sicut corpora quamvis enim unumquodque corpus 
compositum multis compositis motibus moveatur sed non infinitis specie 
sed si forte numero secundum id quod ad infinitum quod quidem 
non cogit infinita esse numero que moventur nisi forte et ipsa eo quod 
ad infinitum Alexander autem sive hanc Xenarchi instantiam aliter 
suscipiens sive alterius memorans videtur michi obviare ad talem si 
compositum factum unum est unius autem unus motus idem erit motus 
simplicis et compositi unus enim et qui simplicis Solvit igitur Alexander 
dicens unus qui compositi sed non simplex qui quidem enim 
simplex est et unus qui autem unus non semper simplex neque enim 
corpus quod unum iam et simplex Quare qui compositi unus quidem 
sed non simplex si autem et simplex sed non ut compositi sed secundum 
predominans in composito enim plura que motus principia propter 


quod et compositi Sunt autem et hec Xenarchi Pone autem et 
duas quidem esse simplices lineas circularem et rectam quatuor autem 
terre et aque aeris et ignis unumquodque cum sit proprie secundum 
naturam habens motum eum qui in recta Sed quid utique prohibet et 
horum  suppositorum secundum naturam esse et circularem alicuius aut 
aliquorum aut et omnium ipsorum Neque enim et hoc consupposuimus 
unum esse qui uniuscuiusque secundum naturam est autem neque possibile 
supponere falsum enim est manifeste Utrumque enim eorum que 
in medio habet secundum naturam duos motus aqua enim ex terra quidem 
sursum fertur secundum naturam ex igne autem et aere ad contrarium 
et aer deorsum quidem ex igne sursum autem ex aqua Sed quod 
presupposuimus unum esse simplicium motuum secundum naturam 
palam Aristotile dicente violentia quidem enim contingit eo qui alterius 
et alterius secundum naturam autem impossibile siquidem unus uniuscuiusque 
motus simplicium qui secundum naturam Quod autem media 
elementa non habeant duorum motuum principia secundum se palam 
hinc levis quidem enim est aer minus autem quam ignis et aqua gravis 
minus quam terra Qui autem ad deorsum aeri et ad sursum aque 
violentia et non secundum naturam existunt quod autem magis et minus 
non variat speciem Si autem aliquis velit mixtione contrarii hoc quidem 
minus esse leve hoc autem minus grave dicet hec non esse proprie simplicia 
quod quidem et Aristotili videtur sed moveri quidem ut ad omne 
secundum predominans aliquando autem et epamfoterizare Corpus 
enim simplex a non simplici in hoc segregatur eo quod habet principium 
unius motus Et propter hoc forte Aristotiles tamquam de duobus simplicibus 


disputat plurima Has quidem igitur instantias Xenarchi et ponit et 
solvit Alexander Dicit autem et aliam Xenarchus talem circularem 
motum impossibile est esse simplicis corporis secundum naturam siquidem 
in simplicibus corporibus cum sint omiomera omnes partes oportet 
esse eque veloces in circulo autem que versus centrum semper sunt 
tardiores hiis que versus circumferentiam siquidem in eodem tempore 
per minorem distantiam moventur sed et in spera qui circa polos circuli 
moventur tardius hiis qui remotius et velocissime omnium maximus 
parallelorum Dicendum estimo et ad hanc dubitationem quod Aristotiles 
quidem circularem motum simplicem dixit secundum lineam circularem 
factum unum unius sermo autem dubitans multos in spera circulos 
inequaliter veloces accipiens et iterum in plano circuli hos quidem 
versus centrum hos autem versus periferiam tamquam unum motum ex 
omnibus compositum temptat ostendere et non simplicem quoniam 
quod motus qui secundum unumquemque in spera circulum simplex sit 
et qui secundum unumquemque eorum qui in plano circuli non interemit 
 Nam similiter simplex est motus qui fit secundum semper manifestum 
circulum et qui secundum equinoctialem quamvis hic quidem tardissimus 
sit hic autem velocissimus et circulorum descriptorum in 
planis circulorum uniuscuiusque similiter simplex est motus et simplicis 
corporis est eius quod secundum illam partem Neque enim dixit Aristotiles 
quod multi circulares motus sint simplex unus motus aut simplicis 
corporis sed quod simplex motus qui et unus est semper sit simplicis 
corporis et simplicis et unius corporis simplex et unus motus ut et toti 
celo tamquam uni indiviso congruat sermo etsi in partes dividat ipsum 
aliquis et unicuique congruere solum tamquam de uno motu penes 
unum circulum facto sumendum suppositionem Ultimo autem in hiis 


querelat Xenarchus quod de naturalibus docentes mathematicas demonstrationes 
facimus linearum speciebus utentes quando causas simplicium 
motuum ad simplices lineas reducimus Sed si quidem mathematice utimur 
lineis in veritate deviaremus ab intentione si autem omni motu 
facto secundum distantiam linearem simplici quidem secundum simplicem 
composito autem secundum compositam in ostensionem differentie 
motuum proposuimus species distantiarum quomodo naturalia 
mathematice dicimus ostendere Etenim lineis utitur et naturalis et 
mathematicus sicut et superficiebus et corporibus non enim uti lineis 
simpliciter est mathematicum sed uti mathematice 
Hec quidem Xenarchus opposuit adversus suppositiones ab Aristotile 
assumptas Modernorum autem quidam glorie ut videtur venator quasdam 
instantias Xenarchi subiciens et alias quasdam tales catervans Aristotilis 
accusator apparuit intentionem quidem totam statuens ut ait 
demonstrare mundum corruptibilem tamquam premium aliquod magnum 
a conditore accepturus si ipsum conditorem solorum corruptibilium 
ostenderit et nullius incorruptibilis Propter hoc autem desiderium hiis 
que hic dicuntur ab Aristotile contradicere intendit per prolixos libros 
sperans non solum multitudine stupefacere insensatos sed et ut estimo 
avertens plurimos et maxime puriores a lectione tantarum nugarum ut 
indiscussa manentia scripta in tot foliis ex contradicere solum adversus 
Aristotilem opinionem sapientie acquirant scriptori Ego autem novi 
tales presumptiones sicut vocatos Adonidis ortos florere apud insensatos 
putatas in paucis diebus extinctas Et michi Aristotilis  negotium 
explanare proponenti secundum posse visum est non negligere huius 
viri instantias molestantes eruditorum quidem nullum sed ineruditorum 


semper novis gaudentes et graviter ferentes antiquorum virorum glorias 
et adhuc etiam eos qui putant deum honorare si celum ut aiunt factum 
ad ministerium hominum nichil putent habere singulare ad ea que sub 
luna et ipsum similiter hiis corruptibile estimaverint Isti enim sue opinioni 
de deo concordare istas instantias putantes pro magno honore 
ducunt nichil quidem neque horum scientes neque eorum que Aristotilis 
adhuc magis ad que audent has instantias ferre sed ad invicem trutinantes 
et adversus nos pueriliter iactantes quod dogmata philosophorum 
eversa sunt Horum igitur gratia et propter habentes faciliorem auditum 
et ut Aristotilis De celo negotium et deicolus de universo intellectus in 
antiqua gloriosa sententia maneant irredarguta visum est michi et has 
proponere instantias et solvere secundum meum posse convenientius 
enim videbatur coordinare cum expositionibus negotii et instantias et 
solutiones ipsorum Si autem alicubi videar contra virum hunc asperiorem 
proicere sermonem non indignetur aliquis non enim est aliqua 
contra virum stomacatio quem neque visu novi umquam Sed primum 
quidem diligens iudicium dignum est imponere huic qui didicit ab Aristotile 
quidem et ab expositoribus eius si forte aliquid ab hiis didicimus 
 non enim a Menandro et Erodiano et a talibus venit nobis certius 
Aristotile que de natura entium eruditus  attamen non verito de Aristotile 
scribere quem ipsius industrie sedem magis autem patrem vocans 
quis non utique peccabit et quod industrius erat obumbrare caligine 
paralogismorum veritatem et quod varietate involutionis industrius Aristotiles 
obumbravit veritatem sepe autem et ut sapientior ipso et expositoribus 
eius gloriatur Deinde visum est michi bene habere inductis a 


presumptione huius in contemptum scriptorum Aristotilis et sic auxiliari 
ostendendo despicabilem ipsius vane gloriosam ineruditionem 
Primam igitur instantiam vir iste adversus assumptas ab Aristotile 
suppositiones posuit exceptam ab hiis que Xenarchi talem si diversi 
motus a diversis fiunt naturis apokleroticum id est exsortiale utique 
erit quod non et eorundem motuum una et eadem sit natura quoniam 
igitur terra et aqua ambo ad centrum moventur eiusdem utique erunt 
nature et eiusdem speciei similiter autem et ignis et aer ambo sursum 
lata ita ut sillogismus ipsi fiat talis terra et aqua cum sint simplicia 
corpora et  ad medium ambo ferantur ab eadem utique natura movebuntur 
secundum Aristotilem que autem ab eadem natura moventur eiusdem 
nature et eiusdem speciei sunt terra autem et aqua secundum hec 
eiusdem speciei sunt quod quidem ait evidenter inconveniens esse si 
vere hoc quidem siccum est hoc autem humidum In hiis itaque nota 
dignum est primo quidem que oportunitas aggravationis apokleroseos id 
est exsortialitatis cum ipse Aristotiles plane dicat unum et simplicem 
motum unius et simplicis corporis secundum naturam esse ad quod 
sequitur diversos motus a diversis fieri naturis iste autem hoc accipiens 
ut confessum dixit apocleroticum et quod non eorundem motuum 
eadem sit natura quod tamquam inconveniens superinducit Tanta quedam 
apud ipsum est insensibilitas consequentie sermonum Sciendum 
autem deinde quod etsi genere unus sit ad deorsum motus et iterum qui 
ad sursum sed specie differentes qui terre et aque terra quidem enim ad 
centrum vadit et hoc vult circumplecti et omnibus substare aliis elementis 
aqua autem non ad centrum habet impetum sed vult supernatare 


terre et super hanc residere similiter autem et ignis et aer se habent ad 
invicem Non enim sunt duo soli termini motus recti ut iste estimat 
scilicet sursum et deorsum sed utrumque horum in duo dividitur propter 
quod et quatuor facta sunt que super rectam moventur motu quidem 
ad deorsum diviso in eum qui ad centrum et in eum qui ad superficiem 
terre motu autem qui ad sursum in eum qui ad concavum celi terminatur 
et in eum qui ad concavum ekcaumatis quare secundum hec non 
eodem motu moventur aqua et terra neque aer et ignis Si autem secundum 
quod ad deorsum aut ad sursum dicat quis eodem moveri et naturam 
utique eandem habebunt Si enim naturam nunc accipit Aristotiles 
principium motus non cuiusque sed eius qui secundum locum ut insinuat 
cum dicit Omnia enim naturalia corpora et magnitudines secundum 
se mobilia dicimus esse secundum locum naturam enim dicimus 
motus principium in ipsis omnis autem motus quicumque secundum 
locum aut rectus aut circularis aut ex hiis mixtus palam quod habentia 
eundem motum secundum locum et naturam utique eandem habebunt 
secundum id quod nunc dicitur sed non sicca similiter aut humida 
Nam quantum est in talibus differentiis et lapis utique erit differens a 
lapide et later a latere et aqua ab aqua Si autem et hec assequuntur huic 
quod est diversos motus a diversis fieri naturis hoc autem verum 
omnino magis qualiter accidunt inconvenientia sequentia  Vero enim 
non sequitur falsum ut didicimus Sed iste tamquam confessum accipiens 
et quod diversa sint secundum naturam aqua et terra cum hec sit 
humida et hec sicca quamvis non secundum hec nunc accipiatur natura 
quod eodem motu moventur ad deorsum quamvis neque hoc secundum 
idem habeant secundum adducit sillogismum quo et in consequentibus 
abutitur talem si que differentis nature sunt sicut terra et aqua contingit 


moveri eodem motu cum oppositione ait convertens et que non 
eodem motu moventur nichil prohibet eiusdem nature esse quare 
quamvis celum quidem circulo moveatur que autem sub luna recte 
nichil prohibet eiusdem nature esse celum cum hiis que sub luna et similiter 
illis corruptibile ad hoc enim ubique studet intentio sua Et est quidem 
ex dictis iam patens inconvenientia rationis si natura est principium 
motus qui secundum locum ut iste confitetur Quoniam autem frequenter 
utitur conversione cum oppositione nichil forte prohibet ostendere 
ipsum neque deductionem ipsius scire Sermone enim interrogato sic 
Si differentia secundum naturam contingit moveri eodem motu que 
non eodem motu moventur nichil prohibet quod idem est ei quod est 
contingit indifferentia secundum naturam esse primo quidem negativam 
particulam non apposuit cum modo in assumptione opposite negationis 
consequenti affirmationi secundum legem dialetice Cum enim 
dixisset eodem motu contingit moveri et huic affirmationi oppositam 
negationem vellet accipere non dixit que non contingit eodem motu 
moveri sicut oportebat ad modum apponi negativam particulam sed que 
non eodem motu moventur contingit indifferentia secundum naturam 
esse Quomodo igitur possibile eam que cum oppositione conversionem 
cognoscere ignorantem negationem oppositam sequenti antecedentis 
affirmationi Et quid dico de ea que cum oppositione conversione 
Quomodo possibile sillogismum quemcumque cognoscere ignorantem 
qualiter ex affirmationibus fiant negationes Et hoc ipsum autem ignoravit 
quod in materia contigenti in qua nichil magis sequitur positum 
sequi quam oppositum sibi non habet necessitatem que cum oppositione 


conversio Tale enim consequens iste accipit ut oppositum  sibi magis 
sequatur ad antecedens quam ipsum acceptum differentibus enim 
secundum naturam magis consequitur quod non eundem motum habeant 
sed differentem quam quod eundem Hoc autem sic se habente non 
adhuc opposito consequentis necessario sequitur oppositum antecedentis 
quod quidem requirit que cum oppositione conversio sed magis 
ipsum antecedens huic enim quod non eundem motum habet magis 
sequitur quod differentia secundum naturam sint quam quod eadem 
Forte autem non inconveniens propter tardiores pauca de hiis proponere 
Sciendum autem quod in contingentibus si quidem sic accipiatur consequens 
ut omni antecedenti et inesse possit et non inesse ut si dicamus 
si homo est gramaticum ipsum esse contingit tunc recte sumpta negatione 
opposita sequenti affirmationi sic si non contingit gramaticum 
esse sequitur oppositum antecedenti quod non sit homo si vero consequens 
sic accipiatur sequi contingenter ut consequens alicui quidem 
antecedentis  etenim hec contingenter dicuntur sequi  ut si dicas si 
animal contingit superiorem maxillam movere tale enim animal est crokodilis 
tunc non adhuc salvatur conversio quamvis recte quis acceperit 
oppositum consequenti huic enim quod est non contingere superiorem 
maxillam movere quod quidem opponitur huic contingere superiorem 
maxillam movere non sequitur quod non sit animal plura enim animalium 
non movent superiorem maxillam sed inferiorem Tale autem est et 
contingens quod ab hoc acceptum est Quamvis enim verum supponatur 
quod differentia secundum naturam eundem habeant motum non omnibus 
differentibus secundum naturam inest hoc sed si forte paucissimis 
quibusdam pluribus autem contrarium inest propterea quod oppositum 


consequenti scilicet non contingere eundem motum habere magis inest 
antecedenti quam opposito ipsius magis enim non contingentia eundem 
motum habere assequitur differentibus secundum naturam quam horum 
oppositis scilicet indifferentibus Sic autem si dicam si par est contingit 
non usque ad unitatem dividi ut in numeris pariter imparibus vocatis 
se habet et impariter paribus deinde accipiam oppositum consequenti 
scilicet non contingere non usque ad unitatem dividi et concludam 
oppositum antecedenti scilicet non parem esse non erit verum Nam 
pariter parem qui est maxime par non contingit non usque ad unitatem 
dividi Sed et si differentia secundum speciem sub eodem genere 
 contingit esse puta hominem et equum sub animali existentia que non 
contingit sub eodem genere et hec indifferentia specie sunt aut ut iste 
inartificialiter produxit que non sub eodem genere sunt contingit specie 
eadem esse secundum eam que cum oppositione conversionem ut homo 
et ficus que altera habent genera scilicet animal et plantam sint eiusdem 
speciei secundum ipsum quo quid erit impossibilius Que enim 
eiusdem speciei et eiusdem generis prius necesse esse si vere ex genere 
et differenter est species Et ita quidem quamvis vere acceptum fuerit 
consequens sed contingenter non salvatur necessitas eius que cum 
oppositione conversionis Iste autem et antecedens falso accepit accipiens 
naturam secundum caliditatem et frigiditatem sed non penes 
motum secundum locum ut Aristotiles voluit et consequens falsum 
non enim eodem motu moventur terra et aqua si hec quidem ad centrum 
hec autem ad terram Sed et coniunctum falso accepit si enim 
differentia secundum naturam est autem natura principium et causa 


motus et maxime eius qui secundum locum necesse diversis motibus 
ipsa moveri et non eodem ut iste putat si enim principium et causa 
motus differens palam quod et motus differens erit Sed et conversionem 
videamus quam iste secundum synimmenum id est coniunctum 
vocavit neque sciens nomina consueta hiis sillogismis quia non vocant 
secundum synimmenum sed acceptionem quidem oppositi consequentis 
vocant proslipsim id est assumptionem acceptionem autem oppositi 
antecedenti nominant epiforam id est illationem Peccavit igitur merito 
conversio que dicit que diverso et non eodem motu moventur contingit 
eiusdem nature esse non solum quia negative prolata negativam particulam 
non apposuit modo scilicet contingit et quia totaliter in tali 
contingenti materia procedit sed et quia impossibilium est habentia differentem 
secundum naturam motum eiusdem esse nature si vere natura 
est principium motus Ergo ne vir iste deridendus est ea que cum oppositione 
conversione utens in tantum ipsam ignorans 
Consequenter autem postquam concedit celum neque levitatem neque 
gravitatem habere conatur ostendere quod nichil prohibet ipsum caliditatem 
et frigiditatem habere Scribit autem ita  necesse enim et me 
delirare  Neque enim si levia corpora semper et calida existunt 
similiter et si gravia semper sunt et frigida sequetur ex necessitate que 
neque levia neque gravia hec a frigiditate et caliditate remota esse 
neque enim est sana que ex antecedente conversio Ecce enim si aliquis 
quidem homo semper et animal est non tamen si quis non est homo 


verum hoc neque animal esse Oportebat autem intelligere quod si 
levia calida sunt adhuc magis calida levia erunt subtilium enim partium 
que calida subtilitati autem partium levitas assequitur Propter 
eadem autem et  frigida ratione frigiditatis scilicet spissitudine gravia 
Si igitur adequantur hec nichil prohibet et ab antecedente fieri conversionem 
si enim homo risibile et si non risibile neque homo sed 
verum dicere et si non homo non risibile quia adequantur ambo 
Quare hic videtur propria eius que cum oppositione conversionis ignorare 
et celum frustra ab ipso frigidum aut calidum esse iudicatur Et aliud 
autem hiis qui de simplicibus motibus sermonibus adducit tale Sicut 
in quatuor elementis si et genere unus est qui secundum rectam motus 
et igitur quoniam secundum speciem differens qui a medio ab eo qui ad 
medium propter hoc differentia specie facta sunt ignis et terra sic 
quoniam differens qui ab oriente motus ab eo qui ab occasu secundum 
speciem variata sunt que moventur Et erratice autem siquidem velocitate 
differunt ab invicem secundum naturam sicut terra et aqua quamvis 
eandem habeant inclinationem ad deorsum differunt secundum speciem 
propter celerius et tardius Non quinque igitur ait sunt simplicia corpora 
sed tot numero quot spere et quatuor elementa Et michi videtur 
homo iste neque hic ad intentionem Aristotilis aspexisse Neque enim 
contradiceret utique Aristotiles quod non esset celestium sperarum aliqua 
secundum speciem differentia sicut et elementorum sub luna nam 
et ipse a celestibus speris multitudinem immobilium causarum sillogizavit 
secundum speciem videlicet differentium non enim utique secundum 
materiam Sed sicut omnibus que sub luna secundum rectam 


moveri causale argumentum putat generationis et corruptionis ita celestibus 
circularem motum idonee suscipere perpetuitatem sive ab ortu 
sive ab occasu sive celerius sive tardius circularis motus et propter hoc 
semper in fine et indeficiens perpetuus ut demonstratum est Iterum 
autem sive a medio sive ad medium sive celerius sive tardius qui super 
rectam et finitus et propter hoc ad generationem faciens Huius autem 
quod que quidem sub luna dividuntur in quatuor et quod celum interim 
sinitur indivisum causam estimo hoc quod eorum que in generatione et 
corruptione de quibus plurimum phisiologie principia voluit discernere 
a quibus et causas eorum que in ipsis accidunt prosequetur quoniam 
quantum ad differentiam celi et eorum que sub luna sufficit qui super 
rectam motus tamquam unus ad unum circularem determinatum Nam et 
Aristotiles plurima non tamquam de quatuor sed tamquam de duobus 
hiis que sub luna disputat in sequenti vero libro et quod sine errore ab 
 erratico distinguit 
Iste autem in septimo ipsius capitulo ait Si bene notavit Alexander 
quod proprie hunc dicit Aristotiles esse circularem motum qui fit circa 
centrum universi quicumque non fiunt circa centrum universi neque 
proprie circulares neque simplices et astra etiam singulari motu preter 
speras mota secundum quod astronomis videtur moventur circa singularia 
centra cum non sint eiusdem centri cum universo neque ipsa astra 
neque horum epicicli neque spere vocate ecentrice palam quod neque 
proprie circulari motu moventur neque simplici deprehenso et eo qui ad 
deorsum et eo qui ad sursum Quamvis enim preter Aristotilis suppositiones 
sint hec ait tamen manifeste apparent astra viciniora terre facta et 


remotiora Dicit igitur quod in hiis quidem Aristotiles hoc solum dicit 
quod circularis motus circa medium est hoc enim omni motui circulari 
convenit si autem in aliis corpora circulariter lata circa centrum universi 
moveri dicit sciendum quod secundum antiquorum astronomorum suppositiones 
facit sermonem Qui enim circa Eudoxum et Calippum et 
usque ad Aristotilem supponentes speras revolventes concentricas 
universo per illas conabantur salvare apparentia circa centrum quidem 
universi dicentes moveri omnes speras remotionum autem et appropinquationum 
et visarum directionum et retrogradationum et irregularitatum 
in ipsis apparentium causas non valentes secundum illas suppositiones 
assignare Propter hoc qui circa Iparchum et si quis contemporaneus ipsi 
et post hunc Ptolomeus speras ecentricas et epiciclos supposuerunt 
propter hec omnia quidem celestia moveri circa centrum universi non 
volentes dictorum autem prius causas ab illis pretermissas isti secundum 
has suppositiones assignantes Aristotiles igitur hic quidem nichil dicit 
de hiis ubi autem loquitur videtur sequi suppositiones priorum Palam 
autem quod differre circa has suppositiones non est enclima quasi res 
clamore digna propositum enim est quo supposito salvabuntur utique 
apparentia Nichil igitur mirum si alii ex aliis suppositionibus conati sunt 
salvare apparentia Astra autem si moventur circa sui ipsorum centra 
sed et circa centrum universi a speris circumducta moventur Apud quem 
autem astronomorum invenit iste quod astra circa  sui ipsorum centra 
moventur Aut ab hiis que in Canonibus Ptolomei negligenter 
audiens quod alii quidem sunt numeri centri epicicli alii autem ipsius 


astri putavit hos esse ipsius motus astri circa proprium centrum non 
attendens quod numeri quidem isti sunt tamquam transeuntis astri motus 
autem qui circa centrum non fit transeunte ipso Sed numeri quidem 
centri epicicli insinuant motum concentrici aut ecentrici in quo fertur 
epiciclus qui autem astri motum epicicli in quo fertur astrum Ipsius 
vero astri motum circa proprium centrum impossibile deprehendere in 
quanto tempore restituitur neque enim transgreditur locum ex loco 
secundum hunc motum Propter hoc astronomorum quidem neque aliquis 
conatus est restitutionem astri circa proprium centrum in quanto 
tempore fiat colligere neque enim comprehensibile erat Plato vero et 
hunc astrorum motum novit Aristotiles vero quid de motu astrorum opinetur 
in secundo huius negotii dicet 
Adhuc autem non ex similibus ait Aristotiles fecit elementorum et 
celi disquisitionem hac quidem totum accipiens in proprio loco motum 
hac autem partem ex propriis locis remotam et in eo qui preter naturam 
factam Dico igitur et hic breviter quod intentio Aristotilis est ostendere 
celestia alterius nature quam quatuor elementa ex differentia motuum 
Quoniam igitur horum quidem partes moventur et a loco qui preter naturam 
et motu ad generationem faciente eo qui super rectam celum autem 
totum ad perpetuitatem cognato motu scilicet circulari merito ab hiis 
hec quidem esse generabilia et corruptibilia sillogizavit hoc autem perpetuum 
Et non inconvenienter autem Aristotiles supposuit et totam 
terram extra medium ut ostendat totius inclinationem ad centrum tendentem 
evidens namque est quod quamcumque quis ipsius accipiat 
partem talis est Non igitur necesse differentiam substantie a motu sillogizantem 
que moventur secundum naturam comparando assumere sed et 
si hoc quidem pars fuerit hoc autem totum et hoc quidem in eo qui preter 


naturam hoc autem in eo qui secundum naturam semper hec enim 
et evidentius ostendunt differentiam quia ab hiis quidem nate sunt separari 
partes ab hoc autem non possunt et hec quidem in loco preter naturam 
nata sunt fieri hec autem semper in eo qui secundum naturam esse 
Et totalitates igitur elementorum aut manent aut circulo moventur sed 
sufficit et a partibus ipsorum differentiam secundum naturam accipere 
et maxime quando omnes partes similem  invicem naturam habere videntur 
ut partes terre ad medium tendentes et que aque supernatantes terre 
Si autem totalitates elementorum que non super rectam moventur sunt 
perpetue partes autem ipsorum que generantur et corrumpuntur super 
rectam moventur merito que ad partes maxime differentia sequestrationem 
celi manifestavit Iste autem volens celum corruptibile esse conatur 
eiusdem nature cum elementis ipsum ostendere et ab hoc eodem motu 
moveri circulo enim ait movetur et ypekcauma et aer secundum propriam 
naturam hunc habentia motum sicut et celum aut enim secundum 
naturam aiunt aut et preter naturam melius autem neque esse 
omnino quam semper esse in eo quod preter naturam erit autem ait et 
totum preter naturam partibus ipsius preter naturam existentibus Hec 
suavia sibi ipsi faciens immoratur et in ipsa sententia sepe eadem garriens 
Dictum est autem ad ipsam dubitationem prius et magis ut estimo 
dearticulatim dicatur autem et nunc quod circularis motus ignis non est 
proprius siquidem cum ultima circumfertur sicut neque erraticarum qui 
ab ortu est proprius non tamen propter hoc preter naturam neque ut 
nocivus sed ut super naturam secundum quod a meliori optinetur natus 
quidem eo qui melioris moveri sicut et anima enthousian id est indivinari 


nata est non tamen mota hoc singulari motu dei Quomodo autem 
putat proprium ignis circularem motum cum restituatur cum ultima 
spera et hiis que ab ipsa moventur 
Adhuc autem et ad hunc instat sermonem quod violentia quidem 
contingit motum alterius et alterius esse secundum naturam autem 
impossibile terre enim et aque secundum naturam est qui ad medium 
universi motus Non bene autem putat aque inesse hanc inclinationem 
sed terre supernatare Etsi usque ad centrum procedat remota terra ut 
comprehendat alicubi terram cui innitatur procedit et si auferat quis a 
centro terram et centrum ut estimo pertransibit aqua querens terram 
Probat autem hoc quod terra supposita secundum naturam quiescit et 
non adhuc indiget cedere ad inferius nisi quantum subtracta terra 
necesse fluere ad concavitatem cum sit fluxilis Si autem ut iste putat 
utrique est secundum naturam qui ad medium universi motus non adhuc 
eo qui alterius sed eo qui sui ipsius utrumque secundum naturam movetur 
Adiecto autem textu qui dicit adhuc si qui preter naturam contrarius 
ei qui secundum naturam et cetera per que ostendit Aristotiles 
quod circulatio non solum secundum naturam non est alicuius elementorum 
sed neque preter naturam  in multis delirans ut estimo conatur 
ostendere quod non est preter naturam circulatio igni et Aristotile idem 
dicente excepto quod ille neque preter naturam neque secundum naturam 
ait iste autem vult quidem ipsum secundum naturam inesse ostendit 
autem interim quod non preter naturam Aristotilis demonstratione 
utens Si enim unum uni contrarium contrarius autem ignis secundum 
naturam motui motus ad deorsum non utique erit et circularis ipsi 
contrarius quare neque preter naturam quod enim preter naturam 
contrarium secundum naturam ergo igni in proprio loco existenti circularis 


motus Et quidem oportebat Aristotilis utentem demonstratione 
excitari ad inquisitionem magis quid utique Aristotiles quod videbatur 
pronuntians voluit dicere scilicet neque secundum naturam neque preter 
naturam ipsum circulo moveri quamvis motum circulariter Sed quomodo 
ut dixi motum qui non est proprius secundum naturam utique 
quis dicet Melius igitur si vere est omnino simplex super naturam 
ipsum dicere ut et unus unius sit qui secundum naturam quod quidem 
et ipse falsificat duos motus ignis secundum naturam dicendo hunc quidem 
sursum partium ipsius a totalitate abstractarum hunc autem circularem 
totalitatis Quare et celum circulariter motum nichil prohibet esse 
ignem neque preter naturam ipsi erit motus Et palam quod in omnibus 
hiis decepit ipsum quod circularem motum celestem existentem non 
super naturam putavit inesse igni sed secundum naturam Esse autem 
aliquem et super rectam in ipso motum proprium ignis ascendentibus et 
descendentibus partibus ipsius aliquibus et rarefactis et inspissatis vere 
dixit Alexander ostendens esse motum mixtum et non adhuc simplicem 
et sic concludens quod neque secundum naturam neque preter naturam 
est igni circulatio et propter hoc neque duos eiusdem motus esse secundum 
naturam neque duo uni contraria sed quod et circularis quidam est 
in igne motus et rectus ut dictum est circularem quidem a celestibus 
super naturam ipsi datum esse dicendum rectum autem esse partium 
ipsius Iste autem insistit contendens ostendere proprium esse totalitatis 
ypekcaumatis circularem simplicem motum qui neque celestia prius 
concedit talem habere motum Causa autem quia putat ex hoc concludere 
quod quamvis circulari et simplici motu celum moveatur nichil prohibet 
eiusdem nature existens cum hiis que sub luna similiter illis esse 
corruptibile et ipsum Et sufficiebat quidem ad hanc intentionem 
impiam que simul et irrationabilem ostensum fuisse prius quod non est 


proprius ypekcaumatis circularis motus sed a  celesti circulatione inditus 
est super naturam ut insinuant ibi consistentia fasmata coorientia et 
simul occumbentia cum astris etiam ad multos dies sufficiebat etiam et 
attendere quod quamvis celum igneum esset circularem simplicem 
habens motum perpetuum utique esset non secundum totalitatem solam 
illud sicut ignis sed et secundum partes si nulla horum abstrahitur a 
propria totalitate et iterum ipsi copulatur Quare etsi secundum nullum 
aliud secundum hoc tamen alterius utique esset nature preter elementa 
que sub luna propter quam non solum secundum totum sicut elementa 
sed et secundum partes ingenitum est ex tempore et incorruptibile Quoniam 
autem multa dixit adversus Alexandrum ostendentem non simplicem 
sed mixtum esse motum ypekcaumatis pauca horum discutiendum 
Dicit igitur quamvis hec quidem ascendant ypekcaumatis hec autem 
descendant et hec quidem inspissata hec autem rarefacta et palam quod 
hec quidem pars velocius movetur hec autem tardius nichil minus est 
simplex circularis motus totius Contingit enim ait et igne sursum lato 
et aqua deorsum partium ipsorum quasdam quidem huc quasdam autem 
illuc ab aliquo spiritu impelli attamen totum simplici motu movetur qui 
a medio et ad medium Quamvis utique quis dicet tunc proprie simplicem 
illius ignis et aque motum moto composito ex dissimilibus partibus 
et hac quidem sursum hac autem deorsum trahente quando et verisimile 
motum fieri obliquum in hiis que recti motus Et spera autem luciferi 
ait circumducta ipse lucifer motus in proprio epiciclo quandoque quidem 
terre vicinior quandoque autem remotior fit et in reliquis erraticis 
eodem modo sed tamen totum celum uno et simplici motu movetur Et 
oportet quidem notare quod hec confitetur nunc quando putat posse ex 


ipsis alia evertere notare etiam quod ab inexperientia astronomicarum 
suppositionum garrit hec Quis enim qualitercumque eruditorum non 
novit quod talem habent intentionem astronomorum suppositiones 
quod circulari et regulari servato motu celestium per ipsas diversitates 
motuum et ascensiones et descensiones et directiones et retrogradationes 
et apparentias et omnia que apparent circa ipsa demonstretur quomodo 
fiant Etenim uniuscuiusque eorum que ibi est motus simplex et regularis 
Quamvis igitur simul circumducantur cum totalioribus partialiora 
neque totaliorum motus fit compositus sed simplex manet et partialioribus 
sic  tradit neque partialiora sui ipsorum motum compositum habent 
sed illo manente simplici alium diviniorem et simpliciorem a totalioribus 
assumunt Sed neque si qua particula ait aeris aut ypekcaumatis rarefit 
aut inspissatur hoc facit non simplicem esse totius motum totaliter 
enim rarefactio et inspissatio alterationes sunt et non secundum locum 
motus etenim si glebam ait delatam ad medium calefieri et frigefieri 
accidat non est causa quod non sit simplex motus Vide qualiter stulta 
sunt que dicuntur non intelligentis quia quod quidem rarescit levius fit 
quod autem inspissatur gravius et ita inequaliter veloces fiunt partium 
motus secundum locum Sed neque aqua quando deorsum fertur et fit 
glacies habet simplicem motum ad deorsum ut putat iste Sed et 
Alexandri rursum proponens litteram que dicit Simul enim ipsum quod 
fertur necesse et secundum propriam inclinationem moveri aut sursum 
si quid levium fuerit aut deorsum si quid gravium fieri igitur ipsius 
motum mixtum ex recto et circulari discerpit maligne ipsum ut de toto 
intelligens sursum et deorsum et conatur ostendere quod neque potest 
sursum moveri ypekcauma tangens lunarem speram neque deorsum 
secundum naturam Palam autem quod et toto sub celo circulariter 


moto partes ait ipsius has quidem sursum has autem deorsum moveri ut 
manifestat ab ipso prius exposita Alexandri littera Neque enim simpliciter 
ait movetur circulariter hoc motu ignis et aer neque super 
rectam sed mixto etenim in altum quedam ipsarum procedunt et dimissiores 
fiunt in tali circumductione et adhuc rarefiunt et inspissantur 
Quare quedam ipsarum dixit et non tota rarefieri aut inspissari que 
quidem differentiam motus localis facientia non concedit quidem esse 
simplicem motum eum qui secundum locum 
Quoniam autem sepe producit hoc si non secundum naturam est 
circulatio ypekcaumati et aeri preter naturam existentem non utique diu 
permanere etenim Aristotilem dicere quod citissime corrumpuntur 
que preter naturam memorari oportet et quod non omnino simplex est 
illorum motus ut Alexander ostendit propter implicitum esse eum 
qui super rectam motum ascendentium et descendentium et quia 
circularitatem habent super naturam quod quidem salvat magis 
participantia Quamvis igitur Ptolomeus et Plotinus et Proclus et 
quamvis ipse Aristotiles ypekcauma moveri dicant non proprium 
ipsius hunc motum dicet propter correstitutionem cum ultima spera 
sed aptum natum quidem esse ad ipsum ut non violentia trahatur sed 
cum alio moveatur  ut et erraticum cum eo quod sine errore etenim 
huius non est proprius hic motus non tamen violentus sed supernaturalis 
Hec quidem igitur sunt que usque ad hos sermones et ab isto adversus 
Aristotilem dicta sunt et ut estimo soluta Redeundum autem iterum ad 
ea que deinceps 


At vero <et primam necessarium esse talem lationem> 
Ostenso quod est simplex motus secundum naturam qui circularis 
alius preter rectum et quod simplex motus simplicis corporis conclusit 
ex hiis quod est aliquod simplex corpus aliud preter quatuor elementa 
recti motus cui secundum naturam est circularis motus Ostenso etiam et 
quod neque secundum naturam neque preter naturam possibile est aliquod 
quatuor elementorum moveri circulari motu ostendit consequenter 
quod et prius corporibus recti motus est corpus circulariter motum et 
divinius Ostendit autem hoc ostendendo circularem motum secundum 
naturam esse primum aliorum motuum hoc autem ostendendo circularem 
lineam primam secundum naturam ante rectam hoc autem ostendendo 
ipsam perfectam et rectam imperfectam sicut et ex eo quod simplex 
erat circularis motus probavit esse aliquod corpus simplex quod 
circulari motu secundum naturam movetur ex eo autem quod simplex 
erat circularis linea probavit quod simplex erat circularis motus Simul 
autem cum primo probatur simplicitas prima enim semper sunt simplicia 
propterea quod simplicia precedunt naturam compositorum 
Ostendit autem et in octavo Phisice quod circularis motus est prior 
quam recti ostendit autem ibi ex eo quod perfectus et simplex et proprie 
continuus sit et hic autem ex perfectione fit demonstratio Quod enim 
perfectum sit prius natura quam imperfectum palam siquidem ex perfectis 
imperfecta quod autem perfectus sit circularis motus ostendit ex 
eo quod circulus est perfectus hoc autem ex eo quod finitus est et finem 
habet quod quidem perfectis convenit et etiam ex eo quod additionem 
non suscipit manente specie additio enim fit secundum deficiens 
Ostendit autem non in circulo hoc sed ostendendo rectam imperfectam 
esse per hec non adherentia circulo sed opposita ostendit circulum esse 
perfectum Quod autem omnis  recta sit imperfecta ostendit primo dividens 


in infinitam et finitam omnis enim aut infinita est aut finita non 
quod sit infinita recta secundum ipsum finito existente universo sed 
quia quidam putaverunt esse et quamvis non sit tamen a fantasia semper 
augmentatam comprehendit divisio omnem contradictionem interimens 
Si igitur infinita quidem non habens finem aut terminum sed 
interminata existens non utique erit perfecta perfectum enim quod 
consummatum iam et terminatum et non habens defectum eorum que sui 
ipsius finita autem habet aliquid extra ita ut apta sit augeri quod autem 
augetur nondum omnia que sui ipsius accepit et imperfectum utique erit 
Circulus vero et finitus est et habens finem et nichil extra habet neque 
augeri possibile est ipsum manente specie 
Alexander autem circulum ostendit perfectum ex eo quod principium 
et medium et finem habet siquidem principium ipsius ait centrum terminum 
autem extremam lineam medium autem intermedium horum 
planum Attendere autem rogo quod forte Aristotiles circulum nunc 
linearem accepit secundum quem motus perficitur sed non superficialem 
propter quod neque voluit sic ostendere ut Alexander sed ex eo 
quod finitus est et additionem non recipit Habebit autem utique et principium 
et medium et finem differenter tamen quia ubique horum unumquodque 
quodcumque enim ipsius acceperis hoc et principium et 
medium et finis esse potest et erit utique hoc ut estimo argumentum 
quod circulus sit omnino perfectus siquidem secundum omne sui ipsius 
perfectio insinuatur 
Sed quomodo omnis finite linee est aliquid extra Diametri enim universi 
finite existentis quid utique erit extra siquidem nichil est extra 
mundum Quomodo autem non est inconveniens omnem rectam esse 
imperfectam si vere species aliqua recte est que debet perfectione participare 


sicut et alie species ut etsi sint imperfecte recte tamen oportet 
esse penitus et perfectam aliquam Alexander quidem igitur tamquam 
ratione potentibus nobis augere omnem acceptam ita intelligit non recta 
augmentata sed tanta recta quare species quidem recte secundum quod 
recta perfecta penitus et in parva et in magna magnitudo autem perfecta 
in habente totam mensuram recte mundialis perfectio autem ipsius et 
secundum speciem ut ad circularem speciem et ad perfectionem huius 
deficit eo quod non connuat in se ipsam sed effundatur quantum est in 
se ipsa ad immensurationem et infinitatem conditivis autem mensuris 
terminatum esse quantum ipsius Hoc igitur ostendit omnis finite linee 
esse aliquid extra videlicet quod quantum est in se ipsa et  optima 
fusione habet semper aliquid deficiens et apponi potens Assumens igitur 
quod perfectior motus sit prior  perfectum enim ait prius natura 
quam imperfectum  et ostenso quod circulus sit prior natura quam 
recta quia perfectior ut autem linee super quas motus ita se habent et 
motus habet conclusum quod circularis motus sit prioris natura corporis 
quam ea que super rectam quam quidem conclusionem tamquam evidentem 
neglexit duas propositiones continuas exponens Deinde volens 
ostendere quod prius hoc natura corpus cuius est circularis motus et est 
et simplex est et aliud preter quatuor elementa ostendit ipsum ut 
estimo sic si duo simplices motus sunt existentes simplicium corporum 
scilicet rectus et circularis qui autem rectus eorum que sub luna et 
simplicium corporum est motorum sursum et deorsum necesse et circularem 
motum esse alicuius simplicium corporum alterius ab hiis que sub 
luna Motus enim semper est corporis moti et simplex simplicis quamvis 
enim corpus mixtum aliquando moveatur simplici motu ut homo a 


tecto cadens ad medium fertur sed et iste secundum predominans in 
mixtura simplicium hoc est secundum terrestre fertur hac latione 
Alexander vero hoc primum natura corpus et simplex esse ostendi ait 
secundum argumentationem minoris et maioris ita ut breviter est dicere 
si motuum quorum minus est rationabile corpora mobilia simplicia esse 
hec simplicia sunt et si rationabilius motus circularis simplex esse 
mobile hoc magis utique erit simplex Forte autem non est evidens id 
quod circulariter movetur simpliciter rationabilius simplex esse sed 
si forte quod motu priori natura priora autem sunt simplicia quam 
composita Forsan igitur sic magis interrogandum si quorum posteriorum 
existentium natura hoc est eorum que super rectam  hoc enim 
ostensum est  minus rationabile est simplicem esse substantiam 
horum simplex est et quorum priorum existentium natura hoc est circularium 
magis rationabile est simplicem esse substantiam horum magis 
erit simplex 
 Hec quidem igitur ad explanationem verborum Aristotilis dicta sint 
dubitant autem quidam ut ait Alexander ad dictam rationem quod perfectum 
primum natura et primum simplicius Si enim mundus est perfectior 
unoquoque eorum ex quibus est quod autem perfectius prius 
quod autem prius et simplex erit mundus et prior hiis ex quibus est et 
simplicior illis Non preexistit autem mundus ut ait Alexander ante 
partes ipsius sed neque simplicior videtur qui ex illis est compositus 
Cedens autem hiis Alexander conatur solvere dubitationem per hoc 
quod mundus quidem perfectior dicitur tamquam maioris continentie 
circularis autem motus perfectior quam rectus et circulus quam recta non 
tamquam ambientia sed tamquam secundum speciem In hiis igitur 
separatis verum ait quod perfectius et prius et simplicius esse in totis 


autem et partibus non adhuc Perfectius quidem enim ait totum esse suis 
partibus et natura et substantia primum sed non adhuc et tempore quod 
enim simul cum hoc quod simplex est etiam perfectum est hoc et tempore 
primum Quod autem circularis motus prior quam rectus non substantia 
solum sed et tempore ostendit Aristotiles in octavo de Naturali 
auditu Hec quidem Alexander Forte autem non secundum tempus 
accepta est prioritas non enim erat tempus quando circularis quidem 
motus erat qui autem super rectam non erat quamvis semper causa 
huius ille neque adhuc magis quando circulus quidem erat recta autem 
non erat sed secundum naturam Plane autem dixit Aristotiles quod 
enim perfectum prius natura quam imperfectum et iterum quare si 
vere qui quidem prior motus prioris natura corporis Et mundus igitur 
est perfectior partibus prior ipsis est natura ut etiam Alexander confitetur 
estimo autem quod et simplicior si enim prior natura magis unitus 
magis autem unitum uni magis congeneum quod autem tale simplicius 
Nos autem non ad totalitatem mundi unitam aspicientes secundum 
quam unum animal aut imago intellectualis animalis sed ad multitudinem 
ipsius discretam et hanc mundum dicentes simpliciorem toto partem 
putamus et partes priores et quidem et totum a sui unione in se ipso 
producit propriam discretionem Condemonstrato autem quod circularis 
motus non solum perfectioris est et primi sed et simplicis corporis cum 
sit simplex ut universalior sit ratio sive simplex sive mixtum sit corpus 
celeste adiecit  mixtorum enim lationem dicebamus esse secundum 
predominans in mixtura simplicium ac si diceret et mixtorum enim 
lationem et cetera Quamvis igitur compositum existens celum circulo 
moveatur semper est aliquid in ipso simplex secundum cuius dominium 
movetur circulari motu 


Obicit autem et hic iterum easdem dubitationes Xenarchus primo 
quidem quod mathematice usus est sermo fundamentis scilicet recta et 
circulari secundo quod non est simplex corpus naturale secundum periferiam 
motum propter inequaliter velocem motum eorum que apud centrum 
et eorum que apud periferiam et eorum que in medio horum 
moventur tertio quod quamvis sit quod circulariter movetur sed non 
aliud preter quatuor siquidem et illorum hec quidem manent hec autem 
circulo moventur quando fuerint perfecta quod quidem maxime igni 
convenit motu enim recto ut et Aristotili videtur imperfecto existente 
imperfecta existentia moventur Has instantias tamquam iam premissas 
et solutas neque Alexander voluit proponere et ego autem de cetero 
conabor tales transilire 
Novellus autem noster iste cornix magis autem koloyus  summa 
enim visurum Iovis ad avem divinam secundum magni eloquii Pindarum 
 et contra ea que hic ab Aristotile dicta sunt prodiens primam 
quidem instantiam adducit Xenarchi tertiam subiciens Quamvis enim 
primum ait quod circulo movetur non iam aliud preter quatuor siquidem 
et illis perfectis existentibus inest manere aut circulo moveri Dictum 
est autem prius sepe quod non est ypekcaumatis proprius circularis 
motus sed supra naturam suam ipso movetur simul cum celo delatum 
quare celi proprie est Et si vere primum est natura quod circulo secundum 
naturam movetur celum utique erit primum aliud existens preter 
ypekcauma quod dicimus esse ignem Deinde concesso tandem et quod 
perfectus sit circulus tamquam principium habens et medium et finem 


que necessitas ait et motum qui fit super ipsum esse motum perfectum 
Si enim quia habet principium et medium et finem ut Alexander dixit 
sed non Aristotiles et qui super finitam rectam habet aliquid tale Et quidem 
si perfectum quidem esse  circulum tandem concessit rectam autem 
imperfectam ut Aristotiles supposuit quomodo utique habebit finem 
recta cum sit imperfecta si vere finem intelligere oportet quod facit perfectum 
habentem et neque una additione indigens sed non quod terminat 
solum quod quidem et additione indigentibus convenit Quare qui 
circulum perfectum et rectam imperfectam supponit quod quidem iste 
tandem fecit non habet locum dicendi perfectum esse motum qui super 
rectam si vere non habet finem recta si autem non habet finem neque 
medium quod ut ad finem Adhuc ait quoniam quidem circularem 
motum perpetuum supponunt neque principium neque ultimum habentem 
palam quod hic quidem imperfectus erit tamquam infinitus perfectus 
autem qui secundum rectam finitam etenim infinitam rectam ait 
imperfectam dicunt quia non habet principium et medium et finem 
quamvis additionem non suscipiat Hoc quidem ut estimo dubitatum 
est mediocriter a quocumque sit dubitatum Attendere autem dignum 
quod et circulus propter hoc est perfectus perfecte quia omnis pars 
ipsius et principium habet et medium et finem et qui super circulum 
motus quamvis infinitus tamquam in infinitum procedens sed non tamquam 
presentialem habens infinitatem et indeterminatam sed semper 
finitam speciem habet et ipse omne enim acceptum ipsius et principium 
et medium et finis est cuiusdam periodi quare perfectus cum sit in infinitum 
producit perfectionem Totaliter enim si aliquando imperfectus 
acceptus esset non posset in infinitum procedere neque enim imperfectus 
existens posset habere virtutem ad infinitum neque quandoque ad 


perfectionem deductus et principium et akmen in parte temporis accipiens 
non etiam parakmazein id est ultra akmen transire in tempore aliquo 
Quoniam autem non est ait secundum existentiam infinita recta 
palam quod et omnis motus qui super rectam habebit et principium et 
ultimum et horum intermedia igitur et perfectus quantum est in diffinitione 
perfecti Hoc rursum eiusdem cognationis cum aliis huius viri 
dubitationibus ultimum recte tamquam finem accipiens quamvis et iste 
illud finem dici noverit quod additionem aliam non suscipit tamquam 
defectivo existente priori quod vere circulo quidem et circulari motui 
convenit recte autem non convenit Quamvis enim unumquodque 
momentum circuli non ultimum solum sed et principium est motus alterius 
non tamquam defectiva in aliquo priori perfectione  sed tamquam 
eadem perfecta existente secundum speciem iterum et iterum facta qui 
autem super finitam rectam motus cum recta apposita fuerit et ipse 
apponitur una specie imperfecti existente que cum additione fit Sed si 
diametro universi non est naturalem rectam maiorem accipere quomodo 
non est hec perfecta secundum finem proprie que sui ipsius specie 
accepta additionem non suscipit Aut et ad hanc dubitationem dictum 
est a me quando Aristotilis intellectum conatus fui explanare non 
contentus Alexandri satisfactione dicentis quod ratione possumus nos 
omnem acceptam augere volens sic oportere intelligere Aristotilem 
aspicere ad ipsam speciem circuli et recte hanc quidem sui ipsius natura 
connuentem hanc autem <in> interminationem quantum ad se ipsam 
effusam quamvis terminaverit ipsam et mensuraverit conditiva ratio 


cooperante ut estimo circulari figura connuit enim ad se ipsam hec et 
recte que in ipsa ad infinitatem quantum in se ipsis tendentes ultimum 
quod conveniebat acceperunt 
Adhuc autem ait motus celi et tempus mensurativum ipsius si quidem 
perfectus est habet principium et media et finem et non sunt infinita 
neque indesinentia ut Aristotiles existimat si autem indesinentia 
non sunt perfecta non enim habent principium et media et finem Rursum 
itaque isto revolvente easdem dubitationes sursum et deorsum 
necesse et me eadem dicere quod sicut circulus sic et unaqueque periodus 
motus et ipsius mensurativum tempus per totum et principium 
habent et medium et finem sicut enim omne signum in circulo et principium 
et medium et finis est ita et omne momentum in motu et omne 
nunc in tempore indeficientiam autem habet in eo quod iterum et iterum 
Species igitur est et principium habens ubique et medium et finem 
et additionem non suscipiens sed non quod indeficiens hoc enim aliam 
habet perfectionem scilicet infinitatem virtutis et forte hanc supernaturaliter 
siquidem vere videatur omne finitum corpus finitam habere virtutem 
sui ipsius ratione Sive igitur a magnitudine consequentiam 
inchoans aliquis dicat sicut se habet magnitudo ita se habere et motum 
et tempus sive a tempore secundum id quod e converso palam quod 
secundum speciem accipiendum quod perfectum et principium et 
medium et finem habens circularis que magnitudinis et restitutivi motus 
et temporis hunc mensurantis omnium enim species et principium  et 
media et finem habet et ubique omnia tria apparentia et nullam additionem 
suscipiunt tamquam habentia defectum Sed neque per invicem 


ostensio est ut putat Si enim ait ex eo quod circularis est perfectus 
voluit et motum qui super ipsum esse perfectum super naturalem autem 
circulum est motus iste autem est celeste corpus rursum autem ex eo 
quod perfectus est circularis motus accepit et quod movetur ipso perfectum 
est celum per invicem ergo et non demonstrativa est ratio In hiis 
ipsa verba ipsius proposui ad notandum et ad cognoscendum ex paucis 
verba viri Primum quidem putat igitur circularem motum super circulum 
aliquem fieri et motum celi super celeste corpus non intelligens 
quod ipsius motus est circularitas possibile autem et quod non circulare 
circulo moveri  etenim cubum possibile est circa axem circulo moveri 
quamvis circulum in se ipso non habeat  et quod celum ipsum movetur 
circulariter et qui in ipso circuli Quomodo igitur possibile est ipsum 
esse quod movetur et id super quod est motus Sed neque speralitate celi 
interim Aristotiles usus est  hoc enim posterius ostendit  sed circulari 
motu quem circulatio astrorum ab eodem in idem secundum equalem 
a terra distantiam ostendit quare non tamquam a celesti corpore ut 
a circulo ostendit perfectum circularem motum sed a specie ipsa motus 
distensionem enim habens aliquam et figuram habet quandoque quidem 
rectitudinem quandoque autem circularitatem et hunc circulum tamquam 
perfectum accipiens propter ubique circuli speciem ab ipso 
motum figuratum secundum ipsum perfectum ostendit et ab hoc tamquam 
a manifestiori  manifestiores enim substantiis sunt operationes 
 substantiam celestis corporis aut circularis perfectam esse sillogizavit 
quare neque per invicem est ostensio ut iste putat Sed etsi perfectum 
ait celeste est quia spericum est nichil in hoc differt a reliquis elementis 


quorum totalitates vult esse spericas etiam ipse Aristotiles 
Rursum igitur cogor eadem dicere quod nondum quidem spericum 
celum demonstratum est neque tamquam spericum nunc perfectum esse 
ait sed tamquam circulariter motum hoc motu tamquam perfectum perfectis 
convenire volens Etsi igitur sperica sint et alia elementa sed 
primo  quidem non ex speralitate ostensum est nunc quod celeste sit aliud 
preter quatuor elementa deinde neque in hiis est certa speralitas sed et 
ipsum quod habent a celesti compressione habent forte supernaturaliter 
et hoc suscipientia 
Iterum autem tamquam penitens quod concesserat perfectiorem esse 
circulum quam rectam conatur contrarium ostendere Si enim superficialis 
ait circulus accipiatur ut Alexandro videtur non habet centrum 
actu ne divisus existens penes ipsum non iam sit continuus quare non 
habet principium finite autem linee sive naturalis sive mathematice 
extrema actu sunt Quanto igitur ait quod actu perfectius est eo quod 
potentia tanto recta perfectior erit circulo Sed si quidem ad exercitium 
iunioribus hec proferret forte utique haberent aliquam rationem non 
ingratiosam quoniam autem ut dogmata profert ista contra beatitudinem 
celi sic existentia vilia miser utique erit ipse iuste et qui ab hiis fuerint 
seducti Qualiter enim centrum universi dicit esse potentia circa quod 
totum celum movetur perpetuo motu Et palam quod polos celi putat 
esse potentia solum Causa autem propter quam voluit ista dicere adhuc 
magis ipsius redarguit ignorantiam Non enim est actu ait centrum 
circuli ne continuitas ipsius interrumpatur Et siquidem secundum 
assignatam continui diffinitionem continua sunt quorum ultima unum 
centrum autem unum existens commune est rectarum delatarum ab ipso 
ad circumferentiam quomodo utique hoc ens actu dissolvet continuitatem 
Si autem linearis ait circulus primo quidem mathematicus erit et 


non naturalis deinde non solum centrum talis circuli non est accipere 
actu sed neque intermedium periferie et centri Quamvis quis audiens 
linearem circulum aliquid intermedium circulationis et centri adhuc 
inquirit Sed de lineari ut dixi de quo rationem Aristotiles facit linearis 
enim est cuius secundum motum distensionis omnis pars et principium 
et finis propter quod et totus per totum perfectus est circulus 
Deinde instat et ad hoc quod finitam rectam augere possibile est producens 
diametrum mundi et Alexandri expositionem dicentem quod ratione 
nichil prohibet omnem finitam rectam augere meditationibus novis et 
ipse procedens Dixi autem quod ad naturam recte aspexit Aristotiles 
non connuentis ad se ipsam sicut circulus sed quantum in se ipsa ad 
interminationem effuse sicut et  huius viri sermo Et circulo enim ait 
si vere corpus sit et est spere ex equo circumquaque corpus circumfusum 
extrinsecus et adiectum maiorem facit Et vide quod neque diffinitionem 
circuli novit iste si corpus ipsum supponit et quidem neque 
Alexander superficiem ipsum supponens consone Aristotili ut estimo 
expositionem fecit Qualiter autem utique apponi circulo aut spere dicetur 
extrinsecus circumfusum non exterminata priori superficie sicut in 
recta quando ipsam adaugebimus primum ipsius ultimum exterminantes 
pro bicubitali tricubitalem facimus rectam super circulum 
autem circulum circa circulum et speram circa speram circumiacimus 
Sed multa ait circularia et sperica in animalium corporibus ab alimento 
ingrediente adaugentur sicut circulus capitis hominis et circulus 
cornee tunice in oculo Qui autem hec obiciunt nondum Aristotilis 
intellectum de hiis attigerunt Finitam enim rectam ait imperfectam quia 
est aliquid extra ipsam ad quod adaugetur ipsa manens et solam terminationem 


amittens circulus autem qui ab alimento augetur aut spera 
deintus augetur non facta sibi appositione deforis sicut in recta propter 
quod et dicitur aliquid esse extra sed tota specie supercrescente propter 
quod non dicitur huic apponi quod advenit non enim sustinet suscipiens 
appositionem ut recta Etsi igitur augeatur diameter universi non consimiliter 
sibi adaugetur sperica superficies sed recte quidem manet prior 
pars additionem suscipiens propter quod et imperfecta illa videtur 
sperice autem superficiei aut circuli nichil manet priorum alia enim 
circumductio fit circulationis quare non similiter in circulo et in recta 
augmentationem intelligendum sed ubi quidem secundum appositionem 
appositio autem secundum deficiens ubi autem ex perfecto 
producto iterum perfecto et terminato Querelans autem et assignatam 
perfecti diffinitionem in multam ait excidere inconvenientiam attemptantem 
manum aut linguam aut terram aut ignem aut aliquam aliarum 
partium dividere in principium et medium et ultimum Quamvis etsi non 
velit aliquis hoc perfectum esse quod habet principium et medium et 
ultimum sed omne corpus cui nichil deficit semper ex hiis consummatum 
est Etenim  manus prima quidem utique pars erit secundum quam 
toti copulatur extreme autem quod apud digitos media autem vola et 
lingue similiter Et spere autem principium habent secundum aliquid 
quidem in centris secundum aliquid autem in periferiis omiomera 
autem si sint perfecta habent penitus et alia Et de corpore tres habente 
dimensiones non dubitamus ut iste putat qualia quidem habent rationem 
principii qualia autem medietatis et qualia ultimi palam enim 
quod principium quidem quod secundum lineam et longitudinem 


medium autem quod secundum superficiem ultimum autem quod secundum 
profunditatem Si autem cubus facit dubitare quia habet tres 
dimensiones equales que quidem principium que autem medium et que 
ultimum dicam quod eam que ut longitudo determinatur sumemus principium 
quamvis indifferens unde igitur est accipere et in spera longitudinem 
quidem determinat maximus circulorum qui in ipsa latitudinem 
autem totam superficies profunditatem autem dimensio descendens a 
superficie usque ad centrum Quale autem aliud sapiens meditatus est 
iste gloriosus si linearis ait circulus secundum quod habet principium 
et medium et finem perfectus est et secundum quod non tres habet 
dimensiones imperfectus est quare secundum aliquid quidem perfectus 
et secundum aliquid imperfectus si igitur circularis motus fit super 
circularem lineam et non secundum id quod trium dimensionum imperfectus 
et ipse Si igitur ex esse perfectum circularem motum voluit 
inquit ostendere quod et prior recto oportebat universaliter perfecti 
intellectum diffinivisse et ostendisse omni quidem circulo diffinitionem 
congruere et nulli recte Indulgeat itaque omnis cum diligentia legens si 
tales huius sententias et per ipsius verba volo transcribere verecundia 
enim hoc facio quia non crederetur aliquando hunc talia intelligentem 
audere Aristotili contradicere Dicit namque quoniam perfectionem corporis 
non habet linearis circulus  palam autem quod neque humani 
corporis non enim habet caput et pectus et pedes neque perfectionem 
litigiosi sermonis prohemia enim ipsi et epilogi et horum media non 
insunt  non est proprie perfectus quoniam non omnium specierum 
simul comprehensas habet perfectiones cum ipse sit determinatus secundum 
unam speciem Sed et hac ratione neque totus est non enim habet 


equi totalitatem Communem vero caracterem perfectionis scilicet principium 
habere et medium et finem et circulus habet secundum suam 
speciem sicut et corpus secundum suam Et mirum quod Aristotilem 
cum audisset dicentem consummatio enim et medium et principium 
numerum habent omnis omne autem et perfectum  non secundum 
speciem differunt ab invicem et ipse etiam sic usque nunc utens 
nomine perfecti et confestim ad talem intellectum contradicens quando 
dicit propter quid totaliter principium habens et ultimum et horum 
intermedium perfectum est et tamen adhuc Aristotilem expostulat universaliter 
intellectum perfecti diffinire Nisi forte universaliter non quod 
commune dicit sed quod ex omnibus hiis que secundum partem secundum 
differentias ipsorum collectum quod quidem impossibile erat 
Querit autem propter quid totaliter principium habens et ultimum et 
horum intermedium perfectum est et non magis quod neque principium 
habet neque ultimum ut infinita linea neque enim secundum intellectum 
appositionem vel augmentationem hec suscipit Et mirabile quod 
gramatici libros intitulans numquam quesivit ethimologiam teleiou id 
est perfecti a telos id est fine dicentibus omnibus habens enim finem 
suorum complementorum semper et medium habet et principium non 
autem principium solum habens aut principium et medium non ut 
medium autem iam omnino et finem accepit Et propter hoc etiam 
Aristotiles omne et perfectum nichil differre secundum speciem ait Si 
autem et telos id est finem bonum perfectissimum dicamus perfectum 
utique quod omnibus suis bonis repletum est primis et mediis et extremis 
et si hoc sit magnitudo partibus convenientibus sibi Infinita autem 


recta primo quidem neque est quare proprie valde gramaticus solam 
magnitudinem que non est perfectam vocari statuit deinde etsi existeret 
interminatam et incomprehensibilem habet ypostasim ipsius et intellectum 
qui de ypostasi telos autem id est finis determinatus esse et suis 
complementis circumscriptus esse Hiis quidem igitur et hanc Aristotilis 
litteram quicumque est iste per prolixas nugas molestare intendit Sed ad 
ea que deinceps procedendum 
<Ex hiis quidem utique manifestum quia nata est quedam 
substantia corporis usque illuc et prior> omnibus hiis 
Communem dictis conclusionem adducit Positis enim illis manifestum 
est ex ipsis quod est aliud aliquod corpus simplex scilicet circulare 
preter quatuor elementa divinius ipsis et prius natura Si enim ostensum 
est quod circularis motus simplex et prior natura est quam  rectus simplex 
autem et prior recto est simplicis corporis et natura prioris corporibus 
recti motus simplex autem et prius natura et divinius est palam 
quod ex positis conducta est conclusio ista 
<Et utique si quis adhuc accipiat omnem esse motum usque illuc 
alterius cuiusdam esse secundum naturam> 
Non solum ex iam dictis concluditur aliud esse preter quatuor elementa 
circulo feribile corpus sed ex argumentis que nunc proponit quorum 
primum est ut estimo tale secundum Alexandrum omnis motus 
naturalis simplex aut secundum naturam inest corpori simplici quod 
movetur ipso aut preter naturam qui autem preter naturam inest alicui 


alii inest secundum naturam hoc enim est preter naturam moveri naturali 
motu moveri ipsum motu qui est alterius secundum naturam et non 
secundum propriam naturam omnis enim motus naturalis est secundum 
naturam alicuius mobilis si igitur circularis motus est naturalis naturalis 
autem si preter naturam inest alicui alii inest secundum naturam 
palam quod circularis motus etsi ponatur preter naturam inesse quatuor 
elementis nichil minus erit corpus preter hec cui secundum naturam 
inerit circulo moveri Obicit autem ad hoc Alexander de ypekcaumate 
Aristotile dicente quod corpus quod deinceps circulariter mobili semper 
ab illo circumfertur circulariter et Xenarcho etiam instantiam ferente 
Interrogandum autem ait utrum preter naturam inest illi circularis 
motus aut secundum naturam et si dicat quis preter naturam erit 
aliquis sibi secundum naturam qui ad sursum Quoniam igitur preter 
naturam illi qui ad deorsum duo uni contraria erunt quare circulo feribile 
secundum naturam aer que et ignis Obicit autem primo ut de 
lignea aut laterina spera si enim aliquis movens ipsam circulariter interrogaverit 
utrum preter naturam inest ipsi circularis motus ostenditur 
quod non preter naturam erit enim aliquis ipsi secundum naturam qui 
sursum aut deorsum non enim sunt alii preter hos simplices quemcumque 
autem quis dixerit alter contrarius erit Est autem et qui circulo 
preter naturam contrarius duo ergo uni contraria Ut igitur hoc non eveniat 
necesse secundum naturam  dicere etiam tali spere circularem 
motum Non necessario autem ut estimo speram supposuit neque enim 
Aristotiles ad hunc tamquam de sperico de celesti facit sermonem sed a 


circulari motu arguit circulo autem moveri potest etiam cubus et totaliter 
non circularia corpora Solvit autem dubitationem Alexander dicens 
quod neque corpus quod circumducitur cum celo circulariter movetur 
neque enim est simplex motus ipsius circumducto enim ipso necesse si 
quidem aliquid leve in ipso sursum ferri si autem aliquid grave deorsum 
mixtus igitur est motus Sed neque lapidea spera vel lignea circulo 
movetur ait sed sursum et deorsum si sursum quidem quod a medio 
universi deorsum autem quod ad medium Sed hoc quidem ut estimo 
paratius erat solvere dicendo non naturalem esse talem motum neque 
simplicis sed artificialem et compositi et propter hoc neque huic secundum 
naturam neque alii alicui quare neque preter naturam siquidem 
neque alii secundum naturam 
Ad solutionem autem ypekcaumatis superdubitandum erraticum ipsum 
circummotum etenim etiam hoc simul circumfertur ab ultima et palam 
quod neque est in hoc leve aut grave neque ascendens vel descendens Et 
secundum naturam quidem non utique inerit huic siquidem alium habet 
secundum naturam qui ab occasu unus autem unius uniuscuiusque simplicium 
qui secundum naturam motus preter naturam autem neque 
Aristotiles concedet post pauca dicens bene quod mirabile et penitus 
irrationabile continuum et perpetuum existentem motum preter naturam 
esse citissime enim corrumpitur quod preter naturam Sed dictum est 
prius quod et ypekcaumati et erratico convenit talis motus neque secundum 


naturam neque preter naturam sed super naturam est et sic preter 
naturam tamquam secundum naturam alterius melioris vitalem motum 
imprimentis secundum vite altiores mensuras Tale autem preter naturam 
non est contrarium neque enim secundum contrarias qualitates inest ut 
qui sursum et qui deorsum neque oppugnant invicem salvatur enim 
magis ab eo quod supra naturam quod secundum naturam Sed ipsum 
Aristotilis sermonem considerandum quomodo dixit circularem motum 
inesse preter naturam hiis que sub luna elementis quorum terram et 
ignem nominavit neque enim preter naturam inest terre aut aque aut ei 
quod deorsum aeris circularis motus quamvis et Alexander est autem 
ait  qui circularis quatuor corporibus preter naturam et argumentum 
autem sic accepisse videtur eum qui alii preter naturam alteri autem 
secundum naturam dicens et exempla eius qui sursum et ignis et terre et 
quod duorum horum motuum hic quidem igni hic autem terre preter 
naturam et secundum naturam est Forte igitur le quoniam hiis preter 
naturam alteri secundum naturam non ita dictum est tamquam terre aut 
et aliorum elementorum sub luna preter naturam quidem circulariter 
autem motorum sed ut negationem eius quod secundum naturam accepit 
quod preter naturam ac si diceret quoniam quatuor elementis non 
secundum naturam est circularis motus naturalis existens et simplex 
sive tamquam neque totaliter motis ipso  etenim talibus non secundum 
naturam verum est dicere  sive tamquam motis ipso non tamen 
secundum propriam naturam sed secundum naturam alterius necesse 
alterius cuiusdam ipsum esse secundum naturam eius enim quod movetur 
est motus Sic enim premissam instantiam solvemus dicentem quomodo 
superius cum dixisset neque secundum naturam neque preter 
naturam inesse quatuor elementis circularem motum hic preter naturam 
ipsis inesse ait siquidem ibi preter naturam acceptum fuit privative ei 
quod secundum naturam oppositum propter quod et duo contraria uni 
illata fuerunt hic autem negative 


Ad hec <autem si quidem est circularis alicui latio secundum naturam 
usque illuc citissime corrupta que preter naturam> 
Ex divisione iterum idem ostendit quod aliud aliquod preter quatuor 
elementa est quod circulari motu movetur Dicit autem ita virtute circularis 
motus quoniam naturalis quidem est et simplex motus omnino 
inest naturali alicui et simplici corpori aut secundum naturam aut preter 
naturam ex habundanti divisivo utens quoniam palam quod naturalis 
existens omnino secundum naturam inest alicui propter inevitabilitatem 
autem divisionis et simul multipliciter astruens problema et hoc apponit 
argumentum dicens si quidem secundum naturam est circularis latio 
simplex cum sit et prima  quod quidem ostensum est  omnis autem 
motus moti semper est corporis erit utique aliquod corpus simplicium 
corporum et primorum quod natum est hoc motu moveri  aliud preter ea 
que recti motus ut enim illa eo qui super rectam ita et hoc circulari 
movetur Si autem preter naturam inest circularis latio cui quidem inest 
idem autem est dicere si preter naturam feruntur que feruntur circulariter 
circulari motu mirabile et omnino irrationabile est circularem motum 
entem preter naturam solum esse continuum et perpetuum quod quidem 
in octavo de Naturali auditu ostensum est Sed mirabile quidem hoc 
quod multum consuetam naturam rerum transgressus est  hec enim 
sunt mirabilia  penitus autem irrationabile si quod preter naturam 
continui et perpetui motus sit causa videntur enim in aliis citissime 
corrumpi que preter naturam laborat enim unaqueque natura operans 
non secundum sui ipsius speciem Que quidem enim secundum naturam 
moventur moventur a virtute per se naturaliter operante ipsi esse coexistente 
propter quod et sine labore moventur que autem preter naturam 
patiuntur magis quam operantur non a naturali virtute mota sed extrinsecus 


pulsa vi Propter hoc enim naturalia corpora requie non indigent 
quia secundum naturam suam operantur animalium autem corpora indigent 
omnino requie quia non sunt ipsorum corporum secundum naturam 
animales motus sed ab animabus utentibus ipsis tamquam organis tamquam 
altero mota moventur 
Quare <siquidem est ignis quod fertur> 
Alexander ait superius ostensis sequi hoc dictum Dicentibus enim circulo 
moveri ignem sequitur quod preter naturam ipsi insit iste motus 
nichil minus quam eum qui ad deorsum si vere secundum naturam quidem 
ipsi qui ad sursum unus autem unius secundum naturam Forte 
autem non est hoc quod dicitur quod igni preter naturam sit circularis 
motus hoc enim dictum est sepe sed ostenso quod circulo moti corporis 
non est preter naturam circularis motus si vere continuus et perpetuus 
consequenter ostendit utens preostenso eo scilicet quod non est 
preter naturam circulariter moto corpori circularis motus quod circulariter 
mobile corpus non est ignis ostendit autem ita si circulo motum 
corpus est ignis sequitur quod insit ipsi preter naturam circulatio nichil 
minus quam motus ad deorsum at vero circularis motus non inest preter 
 naturam circulariter moto si vere continuus et perpetuus neque ergo 
circulo motum corpus est ignis Possibile autem est et in secunda figura 
affirmative sillogizari ita circulariter moto corpori non est preter naturam 
circularis motus igni preter naturam inest circularis motus corpus 
ergo circulariter motum non est ignis Si autem ita intellexerimus dictum 
neque dicemus quod littera aliquo indigeat sicut Alexander dicit 


qui et hoc apponit quod et qui dicunt ipsum subtiliatum et non alitum 
circulo moveri circa alimentum quia qui super rectam est elevatio in 
altum alimento non adhuc ad ipsum pertingente et isti confitentur 
ipsum preter naturam moveri ab alimento deductum vi violentus autem 
motus preter naturam qui autem preter naturam posterior eo qui secundum 
naturam quare non primus qui circularis motus si vere ignis esset 
quod circulo movetur 
Alexander autem hic multis et spissis argumentis utitur quod non insit 
igni secundum naturam circularis motus Non enim rationabile ait 
solorum naturalium corporum duo dicere moveri motibus secundum 
naturam Equidem non ignem solum sed et aeris quod facile ductibile 
dicunt moveri circulo Inconveniens autem ait et ignem existentem 
simplicem duorum motuum principia habere secundum naturam quod 
enim et eum qui ad sursum servabit palam si enim distrahatur rursum 
sic movebitur Forte autem si distractus fuerit imperfectus factus 
motum rectum pro circulari transsumit sursum autem factus et perfectus 
abicit quidem motum rectum congruentem imperfecto sicut et abicit 
esse imperfectum transumit autem motum congruentem perfecto quia 
perfectissimo factus est cognatus Non a loco autem assumit circularem 
motum sed a vicino sibi circulo feribili corpore neque variat speciem 
simpliciter circularem motum transumens si vere qui rectus erat ignis 
qui autem circularis perfecti Neque enim terram transmutare speciem 
dicimus quando deorsum lata quieverit sed ipsi quidem imperfecte 
existenti motum super rectam damus mansionem autem perfecte Qui 
vero ignem secundum quod ignis ad sursum moveri dicit et terram 
secundum quod terra ad deorsum et non distinguens ipsorum imperfectiones 


et perfectiones et utrique horum convenientes motus vel mansiones 
dicet utique que Alexandri secundum aliquid dicentis bene 
 Propter quod quidem <ex omnibus utique hiis aliquis sillogizans 
credet> 
Fides duplex est hec quidem sine demonstratione irrationabiliter 
facta qualem quidam habent et de inconvenientissimis hec autem post 
demonstrationem et sillogismum ostensivum que certa est et irredarguibilis 
et veritati entium cognata Quoniam igitur demonstrative dicta sunt 
predicta merito dixit sillogizans fidem habebit Habundat autem talis 
fides a scientionali notitia in compassione vitali propter quod et philosophice 
et proprie usus fuit nunc hoc fidem habebit quia notitie de 
divinioribus firme et compassio vitalis coexcitatur Potest autem et le 
fidem habebit dicere et quia ex suppositione sillogizatum est et palam 
sicut se habent suppositiones ad evidentiam ita se habebunt et que ex 
ipsis ad fidem Melius autem ut estimo etiam dicere quod ostensivis 
necessitatibus adesse suadet ubique quidem maxime autem in sermonibus 
de divinis eam que a fide compassionem non solum efficientem firmitatem 
vere cognitionis quando post demonstrationem advenerit sed 
et unionem ad scibilia que est finis humane beatitudinis Precedit 
quidem enim sursum ductivus amor desiderium divine pulcritudinis 
excitans in animabus sequitur autem vera illius expressio dignis post 
hec autem fides firmam collocationem in illo et unionem ad ipsum largitur 
Quod autem quanto plus loco separata sunt celestia ab hiis que 
in generatione et corruptione tanto et adhuc magis honorabilitate substantie 


excedunt palam utique erit etenim hec quidem ad extremum 
universi propulsa sunt celum autem summitatem corporalis speciei sortitum 
est 
In hiis itaque expositis iam verbis Xenarchus instat et ad alia quidem 
de quibus iam dictum est et etiam ad hoc unum uni dici contrarium 
Facile enim ait cogentibus moveri ignem secundum quamcumque 
speciem linee sive simplicem sive etiam variam dicimus autem ait et 
in sermonibus de moralibus unicuique virtutum duo esse contraria ut 
prudentie quidem astutiam et stultitiam fortitudini autem audaciam et 
timiditatem et in aliis similiter Dicendum autem ad primum quidem 
quod  et eos qui preter naturam motus singulorum proprios esse oportet 
natura enim et hii sed non ex artificio et varie autem species linearum 
nichil ad rationem simplices enim sunt simplicium motuum linee 
adhuc autem eos qui preter naturam tales esse oportet ut aliis sint secundum 
naturam Ad secundum autem quod unaqueque virtutum commensuratio 
cum sit que ex utraque parte ipsius duo ut incommensuratio una 
ad commensurationem opponuntur etenim hoc quidem est excessus hoc 
autem defectus ambobus autem commune incommensuratio Hoc autem 
et ipse procedens novit quod stultitie quidem astutia opponitur et audacie 
timiditas prudentie autem neque astutia neque stultitia sed quod 
ambobus commune et fortitudini quod commune audacie et timiditati 
sicut excedenti quidem defectivum opponitur quod autem commune 
amborum inequalitas equalitati Sed si hec vera sunt ait non necesse 
celum quinti alicuius corporis esse propter non duo uni opponi scilicet 
circularem ignis et eum qui ad deorsum ei qui ad sursum opponitur 
enim ut quidem excessus et defectus qui ad sursum ei qui ad deorsum ut 
autem inequalitas ad equalitatem qui amborum communis hoc est qui 
super rectam ad circularem Hec autem dicta sunt quidem gratiose 


nichil autem ut estimo ad dictam Aristotilis contrarietatem Non enim 
motum sursum et deorsum tamquam duo circulari opposuit sed circularem 
et eum qui deorsum ei qui ad sursum Sed ad suppositionem dicentem 
ignem esse quod fertur circulo si vere huius qui hic ignis habens 
intellectum dicit eius quod secundum naturam sursum movetur non 
inconvenienter dixit Aristotiles quod nichil minus ipsi preter naturam 
circularis motus quam qui deorsum sic autem et prius contrapositum 
fuerat Duo igitur que preter naturam unius quod secundum naturam 
accepta sunt merito duo uni contraria conclusit 
Gramaticus autem hic suam cum precipitatione ignorantiam inconsiderationem 
in verbis Aristotilis non erubuit vocare etiam contrarietatem 
siquidem ait In secundo quidem argumento volens ostendere 
quod non est unum quatuor elementorum quod circulariter movetur 
dixit neque secundum naturam neque preter naturam inesse quatuor elementis 
circularem motum quia qui preter naturam ipsis super rectam est 
et unum uni contrarium hic autem rursum volens ostendere quod 
necesse circularem motum alicui alii preter quatuor elementa secundum 
naturam inesse accepit confessum quod ipsis quatuor circularis motus 
preter naturam insit naturalem autem ipsum existentem et simplicem 
motum oportuit alicui omnino secundum naturam inesse Si autem  preter 
naturam ipsis inest circularis motus quoniam et super rectam est aliquis 
ipsis preter naturam oppositus ei qui secundum naturam duo ergo 
uni contraria erunt et secundum hanc suppositionem Aut in illis ait 
falso accepit quod non contingit aliquod quatuor elementorum esse 
celeste preter naturam circulariter motum aut nunc male supposuit preter 
naturam esse quatuor elementis circularem motum quod quidem 
enim illi suppositioni accidere dixit inconveniens scilicet duo uni 


contraria idem et nunc posite accidere ostensum est In hiis itaque 
quamvis brevius tamen fere ipsis verbis ipsius expositis primum quidem 
attendere oportet ad proxime dictum si vere in utraque rationum 
idem inconveniens conclusum est ibi quidem enim confesse ad inconveniens 
sermo deductus est scilicet non salvari unum uni contrarium 
esse hic autem evenit circularem motum quoniam hiis que sub luna 
preter naturam est alii alicui secundum naturam esse Quod autem non 
tamquam sine collatione neque contrariorum sermonum primo quidem 
neque secundum naturam neque preter naturam inesse elementis circularem 
motum dixit Aristotiles nunc autem preter naturam oportebat quidem 
ut estimo et ex hoc ipso discredere quod Aristotiles tam vicine non 
utique contraria diceret et causam dicti magis credere Quoniam autem 
ad deterius declinat venerabilem se ipsum exhibere existimans que ante 
pauca secundum expositionem locorum illorum sunt dicta iterum 
necesse est dicere quia ibi quidem preter naturam contrarium accepit 
propter quod et conclusit duo uni contraria tamquam et hoc preter naturam 
existente igni et eo qui ad deorsum hic autem preter naturam 
accepit quod non secundum naturam negativum quod vere potest quidem 
et privativo ei quod preter naturam congruere potest etiam de non 
totaliter existente verificari et potest etiam de eo quod supra naturam 
intelligi et hoc merito quia eorum quidem que sub luna elementorum 
hec quidem neque totaliter moventur circulari motu ut terra et aqua et 
quod stagnatur aeris hec autem moventur quidem sed alterius motu 
propter quod preter naturam eo qui sui ipsorum tamquam supra naturam 
propter quod neque conclusit hic duo uni contraria sed ait quoniam 
hiis preter naturam circularis motus alterius alicuius est secundum naturam 


Quomodo autem totaliter si tamquam privative existens acceptum 
est nunc quod preter naturam quoniam hiis preter naturam dixit 
cum ignis et terre  memoratus fuisset proxime quam neque totaliter vult 
moveri circulariter Si autem non putat contingere ait aliquod elementorum 
neque preter naturam moveri tamen nichil minus preter naturam 
ipsis ait circularem motum et ita rursum duo uni erunt contraria 
Qualia duo optime siquidem circularis neque secundum naturam inest 
alicui elementorum Sed nichil prohibet ait et nos convertentes rationem 
rectos motus et preter naturam dicere inesse quinto secundum 
ipsum et circulari corpori quamvis numquam ipsis preter naturam 
moveatur simplices enim et ipsi igitur rursum uni circulari ipsius 
secundum naturam motui duo recti preter naturam ipsius motus contrarii 
erunt Sed si numquam hii neque preter naturam insunt quinto corpori 
ut sint contrarii ei qui secundum naturam ipsius sed ut negatio dictum 
erit quod preter naturam pro non secundum naturam quod quidem et 
de eo quod neque preter naturam verificatur nullum inconveniens sic 
preter naturam dicere neque enim duo uni contraria erunt Ab eodem 
autem contextu contrariationis ad veritatem aspicere non potens hoc 
ipsum consequenter manifestavit putans Aristotilem circulari motui 
ponere contrarium eum qui super rectam quamvis post pauca prolixos 
ut ait extendit sermones in quibus temptat ostendere quod circulari 
motui non est contrarius motus Naturales enim ait et simplices motus 
qui secundum rectam et non sunt secundum naturam quinto corpori igitur 
preter naturam ex necessitate ipsi inerunt quod autem preter naturam 
contrarium ei quod secundum naturam qui ergo secundum rectam ait 


motus simplices cum sint contrarii sunt circulari Et hic rursum eos 
qui non secundum naturam secundum negationem tamquam contrarios 
preter naturam accepit quod quidem videtur passus in omnibus hiis 
contrariationibus non intelligens quomodo dixit Aristotiles preter naturam 
esse hiis que sub luna elementis circularem motum quia hiis quidem 
tamquam neque totaliter motis ipso ut terre et aque et stagnato 
aeris hiis autem tamquam super naturam cum celesti simul delatis ut 
ypekcaumati et facili ductili aeris quare non impedient hec deinceps 
ostendenda de eo quod circulari motui non sit contrarius motus Dicere 
autem quod qui super rectam partibus elementorum secundum naturam 
insit tamquam inducens in eam que secundum naturam speciem quam 
quidem habebit per hoc quod assumit proprium locum et propriam totalitatem 
et ab Aristotile dictum est breviter sicut et iste proposuit et ab 
aliis multis philosophis Attamen quod ypekcaumati et superiori parti 
aeris secundum naturam sit circularis motus tamquam proprius dignum 
est querere si vere simul cum ultimo celo circumferuntur  Et melius ut 
estimo est dicere hunc motum supernaturalem tamquam videlicet aptis 
natis participare ipso Et si quis ita dicit secundum naturam neque 
inconvenienter dicet ut estimo contrariabitur Aristotili differentiam 
celestis corporis ad ea que sub luna maxime a partibus eorum que sub 
luna invenient celestibus partibus nichil tale patientibus Magnum 
autem aliquid dirigere estimat ostendens quod et alii adversus quintam 
substantiam contradixerunt non attendens quod nullus illorum perpetuitatem 
mundi destruere putans contrascripsit sed exercitantes circa argumenta 
novum aliquid habentia ad priorum philosophorum doctrinas Et 


hii quidem peccabant ab Aristotilis intellectu sicut iste cervicosus hii 
autem tenentes ipsum ad apparens obviaverunt quicumque conantur 
ostendere non simplex existens celum hii autem aliquid etiam invenerunt 
sapiens nullus tamen sic maligne ad hoc solum aspexit quod videntur 
contrariari hiis qui perpetuum mundum ostendunt propter habitos 
vanos intellectus de eo qui mundum condidit Est autem dignum nota in 
omnibus ab hoc viro dictis quod eiusdem nature cum totalitatibus quatuor 
elementorum studuit ostendere celum oppugnans adversus quintam 
substantiam quare nondum neque ex hiis corruptibile celum ostensum 
est siquidem et elementorum totalitates perpetue possunt esse quamvis 
<partes> generabiles et corruptibiles et secundum rectam motas habeant 
Si autem celi partes non videntur hec pati palam quod quantum in hiis 
que ab isto dicuntur nichil prohibet non solum secundum totum sed et 
secundum partes perpetuum esse celum 


<Quoniam autem hec quidem supponuntur hec autem ex dictis ostensa 
sunt manifestum quia neque levitatem neque gravitatem habet> 
omne corpus 
Quoniam omnis doctrina et omnis disciplina ratiocinative ex preexistenti 
fiunt cognitione ut ipse nos docuit in Analeticis necesse est 
aliqua supponi ante demonstrationes hec quidem ut a se ipsis fidem 
habentia hec autem ut preostensa aut ut ostendenda Et hic igitur presupposita 
sunt quedam fundamenta quedam autem et demonstrata sunt 
Presuppositum  quidem est duas esse simplices lineas scilicet rectam et 


circulum et sursum quidem esse motum qui a medio deorsum autem 
qui ad medium et circularem qui circa medium et unum uni contrarium 
esse et unum motum esse uniuscuiusque simplicium secundum naturam 
Demonstrata sunt autem fundamentorum quidem quod duo sunt motus 
qui simplices scilicet circularis et qui secundum rectam et quod simplicium 
sint simplices motus et quod simplices motus simplicium sunt 
corporum Nam et hoc ut estimo demonstratum est ex motuum et corporum 
divisione et convenienti adaptatione Demonstratum est autem ex 
suppositis et demonstratis fundamentis quod preter quatuor simplicia 
corpora que sub luna est aliquod aliud quintum cui secundum naturam 
est circularis motus et hoc perfectius est et prius et honorabilius secundum 
naturam aliis corporibus Hiis autem suppositis et demonstratis 
sequi ait neque gravitatem neque levitatem habere omne corpus si enim 
grave et leve ex ipsa diffinitione propria eorum que recti motus videantur 
ostensum est autem quod circulariter motum sit aliud preter ea que 
recti motus si aliud ut neque secundum naturam neque preter naturam 
ipsi possit convenire qui super rectam motus sequitur palam quod non 
omne corpus gravitatem habeat aut levitatem Hoc autem faciet ei ad hoc 
ut ostendatur corpus celeste ingenerabile et incorruptibile et inaugmentabile 
et imminorabile et inalterabile Si quidem enim haberent gravitatem 
aut levitatem esset utique aliquis motus contrarius motui suo si autem 
hoc esset utique aliquid sibi contrarium quod moveretur secundum naturam 
contrario sibi motu si autem hoc et factum fuisset utique ex contrario 
et corrumperetur in contrarium Si autem non habet neque gravitatem 
neque levitatem neque super rectam totaliter movetur secundum quam 
est contrarietas sed circulariter solum ostendetur autem circulari motui 


non esse motus contrarius palam quod non habebit aliquid contrarium 
sibi ipsi quod circulo movetur quare neque fit ex aliquo neque corrumpitur 
in aliquid Necessarie igitur neque gravitatem habere neque levitatem 
preaccepit tantum valens quantum neque sursum neque deorsum 
moveri quod quidem equipollet huic non moveri motu contrarietatem 
habenti quatinus ostenso quod circulari motui quo movetur non est 
contrarius motus consequens habeat quod neque sibi sit aliquid contrarium 
ad quod sequitur ex necessitate neque generari neque corrumpi ad 
hoc autem reliqua  Oportet autem supponi quid dicimus grave et quid 
leve quia quidem non principaliter in presenti est ei sermo de levi et 
gravi sicut in quarto libro ubi principaliter de hoc disputat sed quod 
nunc ipso indiget ad ostendendum circulo feribile corpus ingenerabile et 
incorruptibile ex non habere neque gravitatem neque levitatem ipse 
plane in litera manifestavit Premissa autem conclusione ostendendorum 
modo quodam in dicendo manifestum quod neque levitatem neque gravitatem 
habet omne corpus  conclusio enim est hec quod circulo 
latum impossibile est gravitatem habere aut levitatem  diffinit quid 
grave et quid leve et quid gravissimum et quid levissimum Quoniam 
enim eorum que deorsum feruntur hoc quidem usque ad centrum procedit 
quod est idem dicere usque ad infimum sicut terra hoc autem usque 
ad terram et eorum que sursum hoc quidem usque ad suppremum hoc 
est usque ad lunarem speram scilicet ignis hoc autem usque ad ignem 
merito hoc quidem est grave hoc autem gravissimum et hoc quidem 
leve hoc autem levissimum Si igitur grave quod deorsum fertur et leve 
quod sursum et sunt hec diffinitio gravis et levis palam quod et convertitur 
necessario ut quod fertur sursum aut deorsum aut gravitatem 
habeat aut levitatem Quoniam autem ipsius quidem sursum est quod 


non perfecte sursum sed aliquid etiam deorsum habens sicut locus qui 
sub igne et ipsius deorsum non perfecte deorsum que ad hec loca procedunt 
ambo iuste habent et gravitatem et levitatem non ad idem autem 
non enim possibile eodem levius simul et gravius esse sed ad aliquid hiis 
convenit grave et leve Aer enim ad aquam levis et aqua ad terram non 
tamen ad aerem ad hunc enim gravis Propter quod hec neque proprie 
levia neque proprie gravia neque proprie simplicia Leve autem proprie 
et simplex ignis et grave proprie et simplex terra hic quidem omnibus 
sursum latis supersidens hoc autem omnibus latis deorsum substans 
quare si non omnino simplicia que media non proprie utique ipsis qui 
de simplicibus sermo congruit  neque bene ab hiis conantur quidam dictas 
de simplicibus opiniones immutare 
Quod autem circulo fertur <corpus usque illuc alteram esse 
secundum naturam> 
Assignatis gravis et levis diffinitionibus utens magis autem diffinitionum 
conversionibus ostendit quod corpus circulariter motum impossibile 
gravitatem habere aut levitatem si enim habet aut secundum naturam 
habet aut preter naturam neutrum autem ipsorum esse possibile 
ostendetur duobus dignificatorum utens hoc scilicet quod unus est 
motus uniuscuiusque simplicium secundum naturam et hoc contrariorum 
cui alter preter naturam alterum esse secundum naturam Ostendit autem 
sic ut Alexander et Themistius aiunt quod circulo movetur neque sursum 
neque deorsum movetur secundum naturam quod neque sursum 


neque deorsum fertur secundum naturam neque leve neque grave est 
Non est autem negativa minor  esset enim utique insillogizatum quod 
querebatur ex duabus negativis  sed infinitum habet predicatum ac si 
dicat aliquis circulo motum est neque sursum neque deorsum motum 
secundum suam naturam Forte autem hoc salvato quod infinitum sit 
predicatum sic magis sillogizaretur corpus quod circulo fertur neque 
secundum naturam neque preter naturam a medio vel ad medium contingit 
moveri quod equipollet huic corpus circulariter motum tale est ut 
neque secundum naturam neque preter naturam a medio vel ad medium 
contingat moveri quod tale est neque gravitatem neque levitatem habere 
est possibile et conclusio palam Sed quod quidem quod neque ad 
medium neque a medio movetur neque gravitatem neque levitatem 
habet palam ex conversione diffinitionum si enim grave est quod 
natum est ferri ad medium leve autem quod a medio palam quod id 
quod neque ad medium neque a medio fertur neque grave neque leve est 
Minorem autem propositionem ostendit virtute sic quod circulo fertur 
simplex existens et simplici motu motum unum habet secundum naturam 
scilicet circularem motum quod tale non habet secundum naturam 
eam que super rectam lationem Magis autem penes secundum ypotheticorum 
sillogizavit sic si circulariter  lato secundum naturam convenit 
que super rectam latio erit idem cum aliquo eorum que moventur super 
rectam at vero non est ut ostensum est sepe neque ergo secundum 
naturam inest ei quod circulariter fertur que super rectam latio Quod 
autem coniunctum sit verum scilicet si secundum naturam ipsi erat 
esse ipsum idem cum aliquo sic latorum recordatus est per hoc unus 
enim erat uniuscuiusque simplicium Quod autem non preter naturam 
ostendit ut estimo secundum eundem processum sic si circulariter 
moto qui super rectam quicumque preter naturam est oppositus ipsi 
secundum naturam erit Et huius coniuncti causam iterum apposuit per 
hoc posuimus enim contrariorum cui alter preter naturam alterum esse 
secundum naturam Et ipse quidem usque ad hoc sillogismum produxit 


reliqua pretermittens tamquam ex predictis manifesta ad perfectionem 
autem unius alterius fuit oportunitas coniuncti talis si oppositus quicumque 
sive qui sursum sive qui deorsum secundum naturam est erit 
idem cum aliquo sic motorum hoc est cum aliquo eorum que sub luna 
at vero hoc esse impossibile ostensum est neque ergo circulo feribili qui 
super rectam quicumque preter naturam est Si igitur neque secundum 
naturam neque preter naturam palam autem quod neque supra naturam 
cum sit deterior nullatenus neque sursum neque deorsum fertur quare 
neque leve neque grave erit si vere quod quidem sursum leve quod 
autem deorsum grave Themistius vero non ita putat sillogizari sed 
quod si quidem eo qui deorsum preter naturam moveatur erit ipsi 
secundum naturam contrarius huic scilicet qui sursum erat autem et 
circularis secundum naturam circulo feribili duo ergo uni contraria et 
si eo qui sursum preter naturam moveatur rursum qui deorsum erit 
secundum naturam et idem inconveniens sequetur scilicet duo esse 
contraria uni et habet etiam sic rationem 
<Quoniam autem in idem feruntur totum et pars> 
Ostenso quod corpus circulo mobile neque gravitatem habet neque 
levitatem ostendit deinceps quod non solum totum ita se habet sed et 
partes ipsius nam et hee motu eodem cum toto mote neque gravitatem 
habent neque levitatem Ostendit autem hoc primo quidem ut estimo 
sic sumpto quod ad idem totum fertur et pars secundum naturam sillogizat 
ita si totum neque sursum neque deorsum fertur et pars sic se 
habebit sed antecedens exstat ergo et consequens Quod autem preacceptum 


axioma sit verum scilicet ad  idem ferri totum et partem secundum 
naturam ostendit ex hoc puta omnem terram et parvum bolum Si 
enim totum est omnes partes omnes autem partes eandem habent inclinationem 
palam quod et totum Deinde et sic idem ostendit ut estimo 
communiter de toto et de partibus quod impossibile eo qui secundum 
locum motu moveri aut sursum elevatum aut deorsum detractum ostendit 
autem per proximam de toto dictam demonstrationem breviter ipsa 
memorata neque enim secundum naturam ait contingit ipsi moveri 
motu alio preter circularem  unus enim utique erat uniuscuiusque simplicium 
motus qui secundum naturam  neque preter naturam aliquo 
eorum qui super rectam esset enim utique sibi qui contrarius secundum 
naturam et non iam unus uniuscuiusque secundum naturam sed duo que 
secundum naturam uni quod preter naturam contraria Palam autem et 
quod hec ostensio indiget illo preconfesso scilicet in idem ferri totum et 
partem secundum naturam si debeat et de parte verificari Totum autem 
hoc argumentum de partibus et secundum se quidem erat necessarium 
dictis iam apponi eiusdem nature esse partes cum toto ostendens quia et 
eorum que sub luna elementorum totalitates non habent grave et leve ut 
videntur sed partes abstracte Propter quod et hoc mox preaccepit in 
idem ferri totum et partem secundum naturam At vero et ad instantias 
obviat dicentem non a similibus fieri comparationem celi et eorum que 
sub luna elementorum sed horum quidem partes accipi que preter naturam 
extra propria loca disponuntur huius autem totum et etiam ad 
putantes celum similiter se habere cum hiis que sub luna totalitate quidem 
et ipsum perpetuum existens partibus autem generabile et corruptibile 
Si enim in hiis quidem que sub luna elementis et abstracte videntur 
partes a propria totalitate et preter naturam disposite et habentes inclinationem 
motus recti celestium autem nichil in toto preterito tempore 
secundum traditam invicem memoriam videtur transmutatum neque 


secundum totum neque secundum partem ipsius palam quod iuste alterius 
nature celum dicitur preter quatuor elementa Et videtur fides esse 
ex sensu ab eterno tradito Sed quomodo quod eadem latione feratur cum 
toto pars persuasit ex  hoc quod est in idem ferri omnem terram et parvum 
bolum Omnis enim terra nulla latione fertur locata circa medium 
Aut omnem terram dixit eam que secundum omnes partes consideratur 
ut dixi sed non secundum totalitatem propter quod et omnem sed non 
totam dixit ac si dicat aliquis omnem terram generabilem esse et corruptibilem 
quia omnes partes sunt tales et nulla ipsarum est perpetua 
non tamen secundum totalitatem est verum dicere Deinde et tota terra 
secundum totam quamvis non moveatur localiter tamen totam connuitionem 
et inclinationem ad centrum habet propter quod et tota sperificatur 
circa idem unaquaque partium contendente approximare centro 
quando non ab alia parte preacceptum esset appetitus enim et totius et 
partium est ad medium et apud illud salvari volunt et contineri vagam in 
sui ipsorum natura consistentiam habentia sicut et ipsius ignis totum et 
partes divinum corpus tamquam congeneum appetentia ad illud festinant 
undecumque Propter quod et sperificatur sub ipso etiam hic omnibus 
suis partibus appropinquare ipsi volentibus et de vitali ipsius motu 
absumere Mediorum autem utrumque vicinum secundum suam inclinationem 
appetibile habet aqua quidem terram tamquam ab ipsa firmata 
fluxibilis existens sua natura  propter quod et hec terram circumfluens 
sperificatur circa ipsam et continetur et per terram mediam etiam ipsa 
centralem continentiam absumens  aer autem ad ignem procedit a sua 
turbulenta grossitie immutari et etherificari volens totus que et partes 


celum autem tamquam omnibus que in mundo corporibus divinius et 
eminentius existens nichil aliud appetibile habet neque procedit ad 
aliud sed in se ipsum connuens et se ipsum appetens et sui ipsius animam 
et intellectum non iam defectivo et imperfecto et qui est in plurimo 
potentia et ad aliquid extrinsecorum procedenti eo qui secundum 
rectam motu movetur sed semper eo qui semper perfectus et actuali et 
habente in se ipso bonum scilicet circulari Et si dico aliquid hec dicens 
bene dixit Aristotiles quod in idem fertur omne et pars secundum naturam 
et quod habentium appetibile extra se ipsa et tota et partes illud 
appetentia habent inclinationem recti motus propter quod et inclinationem 
totaliter quia extra quod appetibile et locale quod extra Et si 
secundum ypothesim celum esset elevatum altius a regione quam nunc 
habet et ignis utique assequeretur neque  enim tantum videntur locum 
appetere quatuor elementa neque totalitatem quantum ad attactum 
melioris quem nichil minus totum appetit quam partes 
Hec quidem igitur si vere dicta sunt a multis molestationibus Aristotilis 
verba liberata sunt Sed novi quidem quod gravi et levi aliter quidem 
a Platone aliter autem ab Aristotile positis oportebat aliquid secundum 
hunc locum dicere sed ne bis eadem dicam servo ipsa usque ad 
contrariationes Quoniam autem sive in magnum pelagus incidit quis 
sive in piscinam magis magis autem sive in paludem limosam nunc 
necesse age iterum evertentes protervi huius verba videamus Dicit igitur 
quod si usus hoc quod nullum de quatuor est celeste ostendit neque 
grave neque leve esse illius autem constructiva argumenta soluta sunt 
palam quod et illud quod per illa probatur scilicet neque grave ipsum 


esse neque leve conredargutum est Sic rationabiliter bonus iste propriis 
fantasiis credidit quamvis aliud secundum substantiam esse celeste corpus 
quod quidem usque nunc ostendens processit Aristotiles quis 
utique homo existens dubitabit Consequenter autem Si recte ait diffinivit 
levissimum esse quod omnibus supereminet sursum latis supereminet 
autem omnibus celum omnium utique erit levissimum neque 
attendens ad ea que sursum feruntur neque ad hoc epipolazin quid 
significat sed putans hoc significare superiacere Cum dixisset autem 
leve esse quod a medio hoc est sursum feribile levissimum esse ait 
quod maxime sursum feribile quod quidem desubtus ascendens omnibus 
superconatur epipolazat enim et oleum aque cedens ei ab inferiori 
loco Si autem quod epipolazat aliud preter sursum mota omnia palam 
quia et quod omnibus subsidet deorsum latis aliud accipietur preter deorsum 
lata et erit aliquod aliud corpus magis deorsum quam terra Sed 
neque a simili assignatione potuit manu duci neque a diffinitionibus gravis 
et levis Si grave quod ad deorsum fertur et leve quod ad sursum 
palam quod gravissimum quidem infimum fit omnium deorsum latorum 
quod quidem magis proprie ipse Aristotiles expressit dicens gravissimum 
quod omnibus subsidere conatur deorsum latis et levissimum 
secundum similem assignationem Ipse autem nunc videtur acceptare 
Platonem  dicentem celum esse ex igne nesciens quid dicit Plato ignem 
et quod non hoc quod Aristotiles sursum ferri ait et propter hoc leve esse 
et omnibus superferri sursum latis et propter hoc levissimum illum 
autem ignem scilicet celestem vult Plato lumen esse solum distinguens 
ignis unam speciem et lumen 


Iterum autem prolixum extendit sermonem attemptans ostendere quod 
elementorum totalitates non moventur super rectam Maxime quidem 
oportebat intellexisse quia quod appetit repit semper ad appetibile et si 
corpora sint ambo quamvis tangant se invicem manent tamen habentia 
inclinationem secundum quam non adiacent solum sed habita appetibilibus 
et ut possibile est in ipsa cedentia adiacent quare et ypekcaumatis 
totalitas appetens approximationem celi et magis quam pars ipsius 
semper manet conservans inclinationem ad ipsum ita ut sequeretur si 
quis celum moveret secundum suppositionem Oportebat quidem igitur 
ut dixi et hoc maxime intelligere sed si accidit virum istum ab intentione 
scripture sue excecatum esse tamen illud manifestum quod etsi 
totalitates elementorum non habent inclinationem et sic ut estimat 
nichil ab ipsis differt celum sed partes elementorum que recte moventur 
partibus celi nichil tale patientibus et sic differentiam ipsorum determinari 
Sed quoniam ad contradicendum iste totus extensus veritatem 
quidem non adhuc cognoscit neque novit neque vult circuit autem colligens 
si alicubi aliquis alius voluit eisdem contradicere et neque horum 
intentionem imitans inveniens quod aliquis insignium solum contradixit 
exultat age et concordantium ipsos sermones consideremus 
Divinissimus igitur Plato viventia omnia que in mundo considerans et 
habentia appetitum propriorum bonorum et propter hoc etiam inclinationem 
ad suas totalitates ac ad oportuna propinquantium ipsis naturaliter 
corporum et non secundum electionem factam similiter novit et terram 
et ignem ad propria appetibilia mota et propter hoc gravari unumquodque 


ad proprium ait gravari enim ubi inclinari dicimus Quoniam 
autem imperfecta existentia naturaliter ad ipsa et non secundum electionem 
feruntur sed consimiliter terre et alia velut cadentia propter hoc 
locum in quem talia feruntur deorsum ait scribens ita Hoc enim unum 
aliquid considerandum de omnibus ipsis quod via quidem que ad connaturale 
singulis est grave quidem quod fertur facit  locum autem in quem 
quod tale fertur deorsum Propter hanc igitur causam non putat natura 
differentiam esse gravis et levis siquidem omnia secundum naturam 
gravia videntur et quidem quod sursum et deorsum in universo existente 
sperico non admittit medium et circum etiam ipse vocans grave autem 
quod ad deorsum videtur et leve quod ad sursum Quoniam autem aliquid 
eorum que Platonis non intelligens iste Themistium proposuit adiutorem 
seriem ipsius longam ex Parafrasi quarti libri De celo proponens 
tamquam et ipso cum Platone instantiam ferente non esse aliquid 
videlicet grave aut leve in proprio loco hoc quidem non puto dicere sic 
Platonem sed quod grave et leve non sunt natura neque enim quod sursum 
et deorsum sperico existente universo sed ad nostrum caput et ad 
nostros pedes iudicamus Et propter hoc proposuit imaginem habentis 
quidem caput in aere pedes autem in spera ignis et retrahentis libram in 
aerem et duo proponentis super lances hoc quidem maius hoc autem 
minus Tollens enim ait libram qui sic stat et ignem trahens in dissimilem 
aerem vim inferens palam quod minus facilius quam maius vim 
patitur robore enim uno duobus sursum elevatis quod quidem minus 
magis quod autem plus minus necesse aliqualiter detentum consequi ad 


violentiam et hoc quidem grave et deorsum latum vocari parvum autem 
leve et sursum Hoc idem itaque oportet considerare volentes nos circa 
hunc locum Super terram enim ambulantes terrea genera distinguentes 
et terram ipsam aliquando trahimus in dissimilem aerem vi et preter 
naturam utraque extra congeneum retenta quod minus quidem facilius 
maiori cogentibus in dissimilem prius consequitur leve igitur ipsum 
prediximus et locum in quem vi cogimus sursum contrariam autem hiis 
passionem grave et deorsum Hec sunt Platonis verba paulo ante 
dicentis quod omni celo sperico existente quecumque quidem distantia 
equaliter a medio facta sunt extrema similiter ipsa oportet extrema apta 
nata esse medium autem eisdem mensuris ab extremis distans in eo qui 
e regione omnium oportet putare esse  Mundo itaque sic apto nato aliquid 
dictorum sursum aut deorsum ponens quis non recte videbitur nullum 
conveniens nomen dicere Medius quidem enim in ipso locus neque 
deorsum natus est neque sursum dici iuste sed ipse in medio qui autem 
circa neque utique medius neque habens partem differentem in se ipso 
alteram ab altera magis ad medium quam ad aliquid eorum que diverso 
Eius autem quod similiter omniquaque natum est qualia quis inferens 
sibi nomina contraria et qualiter bene utique putabitur dicere Sic 
Plato quod sursum et deorsum non proprie in universo dici putans 
propter hoc et leve in ipso et grave recusavit Et Themistius quamvis in 
plurimis Aristotili adhereat tamen in hoc verba Platonis acceptare videtur 
magis Oportebat autem ut estimo et ad intentionem et ad verba 
aspicientem intelligere quod non de rebus sed circa nomina est in hiis 
differentia Platone quidem propter diligentiam reiciente nominum 
consuetudinem Aristotile autem utente consuetis vocabulis tamquam 


nichil penes hoc lesa veritate Etenim Plato naturam gravis et levis discutere 
proposuit Aristotiles autem non habebat nunc hanc intentionem 
sed quod elementorum que sub luna hec quidem ad medium feruntur hec 
autem a medio celum autem et secundum se totum et secundum partes 
superexcellit ab hac inclinatione Quoniam autem quod medium deorsum 
et quod extremum sursum erat consuetudo vocare et grave quod 
deorsum repit et leve quod sursum propter hoc eam que ad medium 
inclinationem et eam que a medio gravitatem secundum consuetudinem 
diffinivit et levitatem Quod enim inclinationem hanc etiam Plato noverit 
manifestavit cum dixit quod que quidem ad connaturale via singulis 
existens grave quidem quod tale facit locum autem in quem fertur 
quod tale deorsum Quod autem Aristotiles optente consuetudini 
concordans usus est nominibus manifestat quidem et hic dicens grave 
quidem igitur sit sed non est Si igitur non ipse imponens nomen 
dixit sit palam quod consentiens positis dixit In quarto autem libro 
primo determinari de ipsis ait oportere et poni secundum quod omnibus 
videtur et conceditur grave quidem esse simpliciter quod omnibus subsidet 
leve autem quod omnibus superfertur Qualiter autem utique erat 
planius isto manifestans quod secundum consuetudinem usus fuit nominibus 
Verumptamen et sic modicum a consuetudine divertit ad  Platonem 
grave et leve mox diffiniens non repens ad deorsum et sursum sed 
ad medium et a medio Sed et Themistius quem iste in testimonium 
produxit quamvis respuat grave et leve et maxime in existentibus in 
propriis locis tamen inclinationem ait inesse elementis existentibus in 
alienis locis dicens rationabilius autem utique esset et consonum hiis 


que circa ipsa apparent in alienis locis magis inclinationes assignare 
elementis quod quidem videlicet et iste confitetur celo non inesse 
Quid igitur huic fecit ad suam intentionem talis propositio verborum 
Themistii viri utique consone cum Aristotile putantis celum et secundum 
totum et secundum partes ab omni inclinatione esse liberum Non 
enim si non habent inclinationem elementorum totalitates si vere non 
habent iam propter hoc est cum ipsis celum eiusdem nature quod non 
solum secundum totum sed etiam secundum partes est sine inclinatione 
quamvis quando celum esset ostensum eiusdem nature cum totalitatibus 
elementorum non iam propter hoc corruptibile esset celum sicut iste 
affectat secundum totalitatem sed si forte partibus sicut elementa Que 
igitur oportunitas horum tam multorum verborum intentionem quidem 
habentium impiam ad divinum et contendentium insensate confirmare 
ipsam ex habentibus non eandem intentionem 
Ad Xenarchum autem dicentem non sane assignari leve quod omnibus 
superfertur quia deorsum existens ignis nondum supernatat quare neque 
levis nondum est non existens autem levis neque ad sursum fertur 
dicendum estimo prompte quia quod aptum natum est omnibus supernatare 
dictum est quod quidem in hiis que sursum et deorsum feruntur 
apposuit dicens Grave quidem igitur sit quod ferri natum est ad 
medium leve autem quod a medio Si autem duas diffinitiones levis in 
idem colligemus scilicet dicentem leve esse quod semper sursum natum 
est ferri et dicentem quod omnibus supernatat erit una perfecta dicens 
leve esse quod semper sursum latum omnibus supernatat Forte autem et 
in omni loco ens levissimum omnibus propinquis sibi supernatat nam 
ignis sub terra si forte fuerit quamvis habeat supra ipsum aerem et 


terram quandoque et aquam tamen sursum feribile existens ascendit 
semper super propinqua ad sursum et omnibus illis supernatat 
Sed quoniam loci differentie ait Gramaticus et contrarietates  secundum 
Aristotilem sunt due sole scilicet sursum et deorsum omne ergo 
corpus in loco existens aut in loco sursum est aut in deorsum quoniam 
igitur et spere celi excepta ultima in loco sunt scilicet in termino continentis 
spere  lunaris quidem ut ait in ultimo spere Veneris hec 
autem in ultimo Mercurii et ita deinceps  necesse ipsas sursum esse 
non enim utique deorsum quare levitate participabunt Vide quantum 
in paucis apparet huius viri inconsideratio simul et ineruditio etsi gramaticus 
sit ut se intitulat Primo quidem quod idem putavit sursum et 
ad sursum tamquam Aristotile dicente leve non quod sursum est sed 
quod ad sursum fertur et quod hiis que sursum feruntur supernatat iste 
celum sursum existens leve ex necessitate ab Aristotile confiteri putat 
quamvis et quod sursum fertur ut ad celum ferri dicitur quod proprie et 
proxime ignis enim approximationem celi appetens fertur Adhuc duas 
solas locales contrarietates secundum Aristotilem putare scilicet sursum 
et deorsum et hoc ipsum etiam duas contrarietates vocare ipsius sursum 
et deorsum unam existentem oppositionem Mirabile autem quod qui 
usque nunc ignorat quod supra lunam sit proxime Mercurii spera et 
supra illam spera Veneris contradicere Aristotili presumit Sed quoniam 
prolixos extendit sermones putans Themistium sibi testimonium ferre 
quod in propriis locis existentia elementa neque gravitate participant 
neque levitate sed ex positione in loco preter naturam ipsis evenit et 
concludere putans ex hoc quod ignis totalitas dicet autem utique et aliorum 
elementorum neque gravitate neque levitate participant sicut celum 
quare eiusdem nature utique erunt  sed neque propter terram per suppositionem 
ablatam a proprio loco et dimissam ad idem ferri propter 
hoc ait oportet putare quod et tota terra gravitatem habeat etenim 


totum mundum si quis per similem suppositionem transferat iterum ad 
suum locum dimissus feretur quamvis neque gravitatem neque levitatem 
habere totum mundum possibile sit in se ipso omnibus comprehensis 
sed hoc quidem forte nichil prohibet secundum predominans eorum 
que in ipso moveri sed quod non habet quis dicere utrum ad sursum aut 
ad deorsum fertur ipso sursum et deorsum in ipso existentibus  hec 
igitur et talia dicente ipso primo quidem attendere oportet quia quod de 
mundo inconveniens ad inconvenientiam suppositionis secutum est 
 Habens enim et continens in se ipso ipsius sursum et deorsum differentiam 
quomodo potest ad sursum et deorsum ferri Aut non habens sursum 
et deorsum extra se ipsum quomodo utique grave aut leve erit Et 
non hoc dico quod non oportebat impossibile supponi novi enim quod 
et qui terram transfert extra proprium locum suppositio supponit impossibile 
sed non propter impossibilitatem suppositionis sequitur aliquod 
inconveniens non enim inconveniens est ad proprium locum ferri scilicet 
ad medium sicut neque inconveniens mundum translatum ex proprio 
loco rursum ad ipsum ferri tamen ad medium vel ad extremum et vel 
deorsum vel sursum impossibile quoniam hec infra se habet Hec ego ad 
disertum Themistium  ab illo enim dubitavit iste hac dubitatione ad 
deteriorem intentionem utens ipsa  qui et ait quod quamvis non 
concedat quis supponi mundum translatum sed astrum a propria sede ad 
interiora decidens quid prohibet supponi Hoc itaque si intelligatur iterum 
ad eam que secundum naturam regionem rediens palam quod super 
rectam movebitur attamen nullum celestium Aristotiles vult neque gravitate 
neque levitate participare Dicendum itaque ad hoc quod si postquam 
deciderit naturaliter ad sursum feratur levitate utique participabit 


et quod inconveniens Si autem non solum partes elementorum sed et 
totalitates appetunt appropinquari connaturalibus et melioribus et absumi 
ab ipsis terra quidem centrum appetit et eam que ab ipso continentiam 
ignis autem celestem puritatem mediorum autem aer quidem totalitatem 
ignis aqua autem residentiam in terra palam quod et ad illa inclinationem 
habent et totalitates propter quod et Aristotiles dixit ad idem ferri 
totum et partem secundum naturam Celum autem non habet aliquid 
melius se ipso neque secundum totum neque secundum partes ad quod 
feratur quare non dignificandum eadem de totalitate elementorum et de 
celo Et grave autem et leve habet quasdam differentias secundum diversam 
inclinationem etsi in omnibus inclinationes videantur esse gravitates 
ut ait Plato Quod autem sepe dixi coactus nulla utilitas huic ut 
estimo quantum ad suam intentionem ex  ostendere et totalitates elementorum 
neque gravitatem habentes neque levitatem et sic celo similes 
non enim propter hoc corruptibile celum sed si forte propter similitudinem 
ad celum et elementorum totalitates perpetuitatem habent Quoniam 
autem prompta est instantia ad dicentes celum esse eiusdem nature 
cum hiis que sub luna elementis que a partibus differentia si vere elementorum 
quidem partes abstracte a toto et generari et corrumpi videntur 
celi autem nulla pars videtur neque abstracta neque transmutata in 
toto preterito tempore secundum traditam successionem hanc solvens 
ut putat Gramaticus instantiam ait principaliores et precipuas partium in 
animalibus magis difficilis passionis sicut cor et tamen ex eisdem elementis 
est et celum itaque principalius eorum que in mundo corporum 


confitens maxime aliorum impassibilius esse ait et propter hoc videlicet 
neque partes ipsius idem cum partibus elementorum passe sunt Et hic 
igitur videtur michi iste multa de veritate ignorare primo quidem neque 
hoc verum quod principaliores partes sint difficilioris passionis pili 
enim et ungues que sunt omnium minus principales sunt magis difficiliter 
passibilia et ossa etiam sunt magis difficiliter passibilia quam cerebrum 
et cor deinde autem cor etsi dicatur manere non sustinet precorrupto 
sepe animali sed a febre semper primo patiens sic ipsam alii 
corpori distribuit Sed principaliores partes animalis sortiri ampliori 
providentia verum sensitivo autem existente animali sensu passivo 
existente partium que difficilius sunt passibiles difficilioris sensus et 
minus principales magis sunt Sed hec quidem quoniam et in hiis putatus 
est aliquid plus scire amplius ut estimo et idiotis ipsa ignorans sufficienter 
dicta sint Mirabile autem quomodo non intellexit quia quod ex 
tempore principium generationis habet et finem impossibile idem 
manere a principio usque in finem sive inanimatum sit sive animatum 
sive animal sive planta sed incipiens ab imperfectiori procedit ad perfectius 
usque ad akmen ab illa autem paulatim marcescens ad corruptionem 
vadit Si igitur celum neque secundum totum neque secundum 
partes videtur in aliquo transmutatum aliquando sed suam perfectionem 
habens non prius solum sed et nunc in novissimo dierum ut  iste videlicet 
credidit quomodo possibile est ipsum secundum suam naturam in 
akme propria corrumpi quando neque animal neque planta neque aliud 


aliquod vilium in mundo corruptibile adhuc in akme existens sine aliqua 
violentia destruitur Sed sit hec quidem non videre oculis anime sue 
excecatum a contentiosa presupposita intentione gramaticum autem se 
esse dicens quomodo impassibilius alio aliquo dicens celum corruptibile 
tamen esse existimat Si enim quod impassibile non utique corrumpetur 
qualiter quod impassibilius corrumpitur Comparativum enim 
augmentum habet proprietatis albius enim quod magis album et neque 
quod album utique erit nigrum neque multo magis quod albius similiter 
autem neque quod impassibile utique erit passivum neque multo magis 
quod impassibilius Sed de hiis quidem satis Si autem elementorum 
partes videntur plane generari et corrumpi et multipliciter transmutari 
celi autem nulla umquam particula apparuit varians suam perfectionem 
sicut manifestant et motus omnium iidem observati quis non utique 
confitebitur et asseret secundum substantiam excellentiam ipsius ad ea 
que sub luna Proponit autem Aristotilem in quarto huius negotii dicentem 
quod ignis quidem ubique levis et terra ubique gravis aqua autem in 
aliis quidem gravis in terra autem levis aer autem in aqua quidem et 
terra levis extra autem hec gravis ut manifestat hoc quod plus trahit 
inflatus uter quam vacuus Et ex hiis concludit quod gravitas et levitas 
non secundum se inest elementis non enim utique ait eadem secundum 
easdem virtutes nichil extrinsecus accipientia ex sola habitudine ad 
invicem alibi quidem levia alibi autem gravia existerent et ad aliud quidem 
levia ad aliud autem gravia Album enim et nigrum et calidum qualitercumque 
se habeant ad alia extra suum ordinem non egrediuntur 
Hec etiam per ipsa verba isto dicente miror quomodo non intelligit quod 
et in hiis Aristotiles levissimum quidem et leve solum ignem esse dicit 
grave autem solum terram media autem ambobus participare ad aliud et 


ad aliud et nusquam facit non participare hoc quod ad aliud et aliud 
secundum aliud et aliud  eorum que sui ipsius operari etenim pallidum 
ad habentes quidem visum facile disgregabilem ut album operatur ad 
eos autem qui facile congregabilem ut nigrum quia ambobus participat 
Quid autem totaliter ostendenti dico gravitate aut levitate non participare 
celestia impedimentum prestat epamfoterizatio mediorum elementorum 
Sive enim natura sive habitudine sive secundum se sive ad aliud 
grave et leve est sub luna esse ostensum est propter hec recte incedere 
Et quidem ex dictis nichil prohibet ignem quidem secundum se leve 
esse simpliciter enim leve terram autem secundum se gravem simpliciter 
enim gravis Etsi egressis a propriis locis conveniant hec sed et 
egredi et egressa gravia fieri aut levia propria sunt eorum que sub luna 
et sufficiens erat que secundum hec differentia ostendere celestia alterius 
nature esse 
In aliud autem quiddam eorum que huius viri incidens valde stultum 
ut estimo ut non discredant lecturi si quis forte etiam scribere conantium 
sic stultos et inconsequentes habuit intellectus necesse michi transcribere 
ipsa huius deliramenta Dicit autem sic in nono capitulo secundi 
ipsius libri Sed et conceditur non solum in alienis locis elementa gravitatem 
habere aut levitatem sed et in propriis entia talibus virtutibus 
specificari neque enim sic ut estimo ostendere aliqua ratio poterit quod 
solum celeste corpus ab hiis virtutibus alienum sit quoniam neque gravitate 
ipsum participare neque levitate ex non esse aptum natum moveri 
super rectam Aristotiles conclusit ad ostensionem enim quod celum non 


sit natum moveri super rectam accepit alterum esse a substantia corporum 
recti motus ex non moveri autem super rectam neque gravitate participare 
neque levitate Si qua ergo ostendat ratio quod etsi gravitate 
participet celum aut levitate aut etiam compositum ex gravibus corporibus 
et levibus existat nichil minus et sic impossibile erat ipsi moveri 
super rectam palam omnino quod neque propter non moveri super rectam 
iam necesse ipsum et a gravitate remotum esse et a levitate Principium 
autem ait ostensionis sit hoc Deinde accipiens quod solidum et 
resistens corpus est celum et non potens cedere sicut aqua et aer neque 
si abstrahatur aliqua particula ipsius continuum adhuc manet econtracircumstans 
sicut hec et causam soliditatis  dicens spericam figuram ait 
Igitur si quidem celum leve propter hoc ipsum non utique movebitur 
super rectam suum locum optinens qui extremus sicut neque tota terra 
magis deorsum ferri potest naturalem locum tenens si autem grave 
extra quidem rursum moveri ipsum super rectam est impossibile neque 
enim est aliquid vacuum extra et aliter gravibus ad medium est secundum 
naturam motus ad medium autem non utique feretur et propter nullum 
esse intermedium vacuum neque si esset minor locus non esset 
captivus maioris corporis et propter undique contineri a suis partibus in 
sperica figura indivisibile aut difficiliter divisibile esse Humidorum quidem 
enim et facile divisibilium et facile cedentium obviantibus si qua 
totius pars subegrediatur contracircumstantes invicem relique partes 
continuum iterum totum efficiunt qualia sunt reliqua elementa preter 
terram resistentium autem et difficiliter divisibilium si qua pars excidat 
corrumpet totius figuram Inde donec utique in naturali figura oportet 
manere celum et totum mundum subsistere impossibile aliquam celi 
partium a continuitate totius excidere quare neque queremus propter 
quid aliorum quidem elementorum excidunt partes celi autem non 
adhuc illorum quidem enim etsi abstrahantur alique partes nichil minus 


continuitas salvatur et naturalis figura propter antiperistasim reliquarum 
partium et nullum universo nocumentum propter hoc evenit in celo 
autem erat impossibile hoc accidere Quamdiu igitur ipsum et universum 
salvari oportunum est necesse nullam ipsius partem excidere Sic autem 
celum se habere et cum hoc evenire sibi speciem alteram a simplicibus 
ostendit non tamen a natura elementorum esse alienum etenim aqua 
coagulata fiet utique cristallus aut nix non tamen propter hoc hec quinte 
nature corporum esse putat Concludens autem dicta ait Igitur etsi 
gravitate ipsum participare et levitate supponentes impossibilem invenimus 
sibi eum qui super rectam motum non ergo neque si non movetur 
super rectam iam et a levitate et a gravitate liberum est Considera in 
hiis primo quidem <quod> et ipse concedens grave esse quod ad 
medium secundum naturam movetur et leve videlicet quod a medio et 
ostendens impossibile esse celum moveri super rectam tamen grave 
ipsum aut leve supponit et putat ex hoc ostendere quod etsi non super 
rectam moveatur nichil prohibet ipsum gravitatem habere aut levitatem 
 qualiter hoc concludens siquidem grave super rectam et quod non super 
rectam non grave Non enim supponi celum grave aut leve nullatenus 
super rectam motum est demonstrare hoc quod etsi non moveatur super 
rectam grave aut leve esse sed sic dicens iste simile aliquid videtur 
michi dicere dicenti quod si demonstravero quod homo non habet pennas 
et supposuero ipsum volare demonstratum habebo quod etsi non habeat 
pennas non propter hoc prohibetur volare Et quidem propter hoc non 
volat sicut propter non moveri super rectam celum neque grave neque 
leve est quare inconsequens est talis consequentia In particularibus 
autem quomodo pronuntiat non possibile esse ostendere a gravitate et 
levitate remotum esse celum si vere evidens est ipsum circulo sed non 
super rectam moveri Qualiter autem dicit quod ad demonstrandum 


celum non esse aptum natum moveri super rectam accepit alterum esse a 
substantia corporum recti motus Contrarium enim ex moveri circulariter 
alterum esse secundum substantiam demonstravit confessum accipiens 
circulo moveri aliquod corpus Dicit enim Siquidem igitur est simplex 
motus simplex autem qui circulo motus necessarium esse aliquod corpus 
simplex quod natum est ferri circulari motu secundum suam naturam 
Et ubique ex non super rectam sed circulo moveri concludet esse 
aliquam substantiam aliam preter eas que hic et quod quidem neque 
sursum neque deorsum neque universaliter extra proprium locum movetur 
celum quamvis non solidum aut resistens erat enim palam quod circulo 
movetur et secundum naturam sed non super rectam et quia nichil 
extra se ipsum melius habet ad quod moveatur propter quod et circulo 
movetur Mirabilem autem causam a soliditate celi assignat quare non 
distrahatur aliqua celi pars etsi eiusdem nature sit cum hiis que sub luna 
elementis non enim copularentur ait distracte propter resistentiam et 
difficultatem divisionis et maneret utique imperfectum Equidem et terram 
resistentem putat quomodo igitur huius abstrahuntur partes Et in 
humidis autem male antiperistasim pro causa dixit quare non imperfectum 
sit si aliqua particula subegrediatur antiperistasis enim continuum 
quidem potest facere in talibus non tamen totum nisi aliquid attrahatur 
loco egressi Totaliter autem si eorum quidem que sub luna abstrahuntur 
partes celi autem propter soliditatem et robur inditum ex sperica 
figura non sunt apte nate abstrahi quis non utique dicet alterius nature  et 
substantie esse ipsum Qualiter autem utique non necesse multo diuturnius 
esse celum sic robustius existens natura Ecce enim ossa animalium 
quamvis corruptibilia et ipsa sint sed tamen solidiorem habentia 


consistentiam sunt multo diuturniora carnibus et venis et aliis partibus in 
corpore Vide igitur ipsum mundum corrumpere desideranti celum relinquere 
per tempus aliquod sufficiens post corruptionem eius quod sub 
luna quamvis si secundum eundem celum et terram putet facta esse 
secundum eundem hec et corrumpi sit consequens Qualiter igitur si 
hec optime ad tua verba sequntur promittis non adhuc querere propter 
quid aliorum quidem elementorum excidunt partes celi autem non 
adhuc quamvis sit corruptibile et passivum et habeat consistentiam 
equalis temporis cum aliis 
In sequentibus autem usque ad finem secundi libri nichil quidem ad 
propositum videtur dicere neque forte ad suam intentionem studet autem 
solum Aristotilem contradicentem sibi invenire et ita in contrariationem 
solam aspexit vir iste et ante cursum fluviorum premittere quod dicitur 
et antequam dicat que contraria sibi dicit Aristotiles putat + insuper 
ipsum + Sed per multos quidem sermones consonos ut dicit Platoni 
ostendere quod naturalis sit circulatio celi et ab anima indita quia celum 
est animal etsi per prolixiores quam oportuisset tamen verum dici puto 
Querelat autem adversus Aristotilem in secundo huius negotii interimentem 
ut videtur quod ab anima sit circularis motus ut videbatur Platoni 
quia dicebat preter naturam ipsum sic fore et requie indigere et substentaculo 
ut reliqua animalia quamvis dicat et ipse Aristotiles de ipso 
dicens celum autem animatum ait et habet motus principium et de 
astris autem non ut de corporibus solis et unitatibus ordinem quidem 


habentibus inanimatis autem omnino intelligi oportet autem existimare 
tamquam participantibus operatione et vita Et quidem si animam habet 
et principium motus quali ait motu alio ab illa movebitur  quam locali 
si vere neque generatur neque corrumpitur neque augmentatur neque 
alteratur Si autem et in octavo ait de Naturali auditu hoc ostendit 
quod celeste corpus finitum est finitum autem finitam habet virtutem 
infinita est autem circulatio necesse ergo ipsam a causa infinite virtutis 
dari natura autem in supposito finito existens finita est et ipsa Aliud 
ergo etiam secundum ipsum quod movet celum circulari motu qualiter 
igitur ex sola natura videtur hic dicere ipsam Hec igitur in hiis causans 
ipse quidem ait esse non impossibile eundem motum et ut ab 
anima simul et ut a natura fieri ut si quis ait intelligat aliquod volatilium 
animalium super rectam ad centrum volatum faciens concurrit 
enim naturali inclinationi corporis anime impetus Aristotilem autem 
putat non ita habere hic et expositionem Alexandri dicentem hoc destruens 
Oportet igitur verba Aristotilis audire ad que intentus hec omnia 
scripsit que sic habent At vero neque ab anima cogente rationabile 
manere eternum neque enim anime possibile est esse talem vitam sine 
tristitia et beatam Necesse enim et motum cum violentia existentem 
siquidem movet apto nato ferri aliter primo corpore et movet continue 
sine vacatione esse et remotum ab omni robore sapienti Quis non 
utique audiens Aristotilem dicentem naturalem esse circularem motum 
et celum animatum intelliget quod per hec adversus illos tendit qui 
dicunt animalem solum circularem motum et non conratiocinantur quod 
secundum naturam Quoniam et Plato in Timeo primo ipsi secundum 
naturam circularem motum assignat et tunc eum qui cum anima Dicit 


autem de eo quidem qui secundum naturam sic Manuum autem quibus 
neque capere neque rursum aliqua adiuvari oportunitas que erat 
Frustra non putavit oportere sibi adaptari neque pedum neque totalis 
eius que circa casem vectionis Motum enim assignavit sibi corporis 
proprium ipsorum septem eum qui circa intellectum et prudentiam 
maxime existit propter quod utique secundum hec in eodem et in ipso 
circumducens ipsum fecit circulo moveri revolutum sex autem omnes 
separavit et  sine errore illud effecit De anima autem hec scripsit post 
illa non proxime Quoniam secundum intellectum intendenti omnis 
anime consistentia facta est post hoc omne corporeum intra ipsam edificatum 
est et medium medie conducens adaptavit Hec autem ex medio 
ad extremum celum omniquaque adaptata circulo extrinsecus ipsum 
cooperiens ipsa in se ipsa revoluta inchoavit divinum principium incessabilis 
et sapientis vite Aristotiles autem ait quod ab anima cogente 
movetur neque ipsum manere perpetuum si preter suam videlicet naturam 
cogatur si non ipsum aptum natum neque sine tristitia et beatam 
concedere esse moventis vitam Et sufficit omnia dicta ab isto viro solvere 
hoc quod apponitur cogente Si autem et corpori secundum naturam 
est et intellectuali anime circularis motus merito perpetuum est et 
beatum et movens et quod movetur Mirabiliter autem iste et dictorum 
Platonis est calumpniator sicut et dictorum Aristotilis Platone enim et 
antequam apponat celo animam assignante sibi circularem motum iste 
tamen tamquam solum animali motu dicto ab ipso respondet pro Platone 


dicens quod non est preter naturam corpori quoniam non habet aliquem 
alium secundum naturam sicut neque omni mundo nullus localis 
motus est preter naturam quoniam neque secundum naturam in loco 
movetur Hec igitur et ad ipsum dicendum de ypekcaumate toto interrogantem 
si secundum naturam est ipsi aut preter naturam circularis 
motus non enim habens aliquem secundum naturam siquidem non 
habet hunc neque secundum naturam ipsi dicendum neque preter naturam 
sed supra naturam ut dictum est Quoniam autem intentionem 
habens ut et ipse confitetur hiis que de perpetuitate celi dicuntur contrariari 
non fuit contentus contradicere hiis que in libro De celo dicuntur 
sed et ad id quod dicitur ab Aristotile in Metheoris quod non est 
igneum celum et contradicens ad hoc tertium suum librum expendit 
nichil prohibet et horum ostendere vilitatem et maxime quia accidet nos 
addiscere qualem ignem  celum esse Aristotiles negat et quale vult Plato 
id quod igneum celi quale autem iste dicens tamquam Platoni consonum 
nescit Aristotile igitur dicente in primo Metheororum quod siquidem 
ex igne esset celum totum cum astris olim adnichilatum esset 
unumquodque aliorum elementorum iste primum quidem propriam 
dubitationem et ypekcauma exhibere ait existens maius quam contenta 
ab ipso sed non est ait ustivus neque ignis ypekcaumatis neque 
celestis sed ustivus est qui apud nos excessus ignis existens secundum 
Aristotilem In hiis itaque attendere oportet quod totus sermo suus studet 
iterum ostendere celeste corpus eiusdem nature cum hiis que sub 
luna ut et corruptibile ipsis similiter ostendatur Si igitur que sub luna 
agere in invicem et pati ab invicem et transmutari <in> invicem nata 


sunt palam quod et celeste sive ignis sive aliud aliquod eorum que eiusdem 
nature sunt necesse est pati ab hiis que sub luna et agere in ipsa et 
eque potens ad ipsa existere Tanta igitur existente secundum magnitudinem 
celestium ad ea que sub luna excellentia quam ostendit astronomia 
ostendens terram ad ea que sub sole rationem puncti et centri habere si 
et ypekcauma celo addiderimus ad ignis totalitatem quomodo possibile 
est aliquod eorum que sub luna elementorum equaliter posse ad ipsum 
Quomodo autem non utique de facili ab ipso optenta alia adnichilata 
modis omnibus essent non adusta hoc enim neque Aristotiles induxit in 
hiis sed transmutata in illud qualecumque utique esset Et frustra prolixos 
in hiis expendit sermones ostendens quod elementorum qualitates 
non augmentantur secundum analogiam molis corporum in quibus 
habent esse neque enim millecuplum si forte aque habet infrigidationem 
millecuplam sed similiter frigidus qui a mari cyathus toti mari 
Non attendit enim quod etsi non intendatur species ut magis fiat frigida 
sed simul multiplicatur cum quanto molis propter quod et operosius est 
quod plus est quam minus et magis in magno habitaculo frigidus aer 
infrigidat quam qui in minori etsi eadem qualitas infrigidationis sit etsi 
minus patiatur maius quam minus quod quidem et iste confitebitur 
Quamvis enim de foris superveniens qualitas et in minori aliquando 
magnitudine validior sit tamen que secundum naturam proportionem 
habet ad magnitudinem non magis facta neque  vehementior sed magnitudini 
in quo est coaugmentata propter quod et difficilioris passionis 


sunt maiores magnitudines secundum qualitatem quia amplior qualitas 
in maioribus non enim secundum molem patiuntur que alterantur sed 
secundum qualitatem Si igitur celum cum ypekcaumate est infinituplum 
magnitudine et virtus tantupla respectu virtutis quomodo non dudum 
unumquodque aliorum elementorum adnichilatum esset secundum 
Aristotilem ab illis transmutatum Et non frustra dixit unumquodque 
sed ut excessum excessus augmentaret Iste autem contentus fuit hoc 
quod ille ignis non est ustivus non adhuc pensans connaturalitatem ipsorum 
et transmutationem in invicem qualia autem hec apposuit iste infeliciter 
audiens eos qui in philosophia sermones Sed quoniam et aliquos 
discredituros puto si quis scribere conantium sic rudis esset ut talia ignoraret 
necesse michi rursum verba que ab ipso dicuntur scribere Quod 
enim et multa celestium distantia et maxime astrorum que quidem et 
magis videbantur antiquis esse de substantia ignis debiliorem imprimunt 
hiis que hic caliditatem manifeste sol ostendit illa maxime calefaciens 
quibus proximior fuerit Quid igitur que in ultima spera caliditas si 
calide fuerit nature operabitur secundum qualitatem in ea que circa terram 
tantum distantia Neque enim extrema spera in eas que deinceps 
similes existentes neque ille in ypekcauma secundum qualitatem facere 
possunt non enim natum est simile pati a simili Mansit igitur in sua 
natura ypekcauma amplius aliquid quam nunc in ea que intra operaretur 
utique etsi ignea essent omnia que in circuitu et maxime quoniam 


neque flammam ustivam habere quod sepe diximus ille ignis supponitur 
In hiis manifestus est putans quod sol propter appropinquare nobis 
magis in estate propter hoc magis nos tunc calefacit et palam etiam 
quod in meridiano existentem putat ipsum magis nobis propinquum fieri 
quam orientem vel occidentem calefacit enim nos magis in meridiano 
existens et ignorat hoc  quod respectu spere solis terra fere puncti rationem 
tenet ut minima sit variatio propter hoc certe habitudinis ipsius ad 
habitatam a nobis Quomodo igitur tanto proximior nobis aut remotior 
fit ut propter hoc tanta fiat differentia secundum caliditatem estatis et 
hyemis Ignorat autem et quod sicut secundum unumquemque diem 
quamvis equaliter a nobis distans sol secundum omnem ipsius positionem 
calefacit magis nos in meridianis propter reflexionem radiorum in 
se magis sic autem et in estate appropinquans non nobis magis sed 
puncto qui nobis secundum verticem et in hyeme rursum distans ab ipso 
eam que secundum caliditatem et frigiditatem operatur temporum differentiam 
Audis autem quod et calidum esse celeste corpus putans et caliditate 
simili cum igne qui sub luna inoperosum ipsum solum corporum 
que in mundo esse ait neque enim extremam speram agere in celestes 
que sub ipsa neque totum celum in ypekcauma non enim natum est 
ait simile pati a simili sed solum ypekcauma agit in ea que sub ipso 
Et palam quod etsi vitalis quedam sit celi caliditas ut iste vult non tradit 
ex ipsa hiis que sub luna Qualiter autem ultimum celum supponens 
calidum sine actione dicit ipsum penitus solem autem calefacere nos 


Nam et ipse secundum ipsius rationem in celestes speras nichil aget 
 non enim natum est ut ait simile a simili pati  sed neque in 
ypekcauma quare neque in ea que hic Sed forte non facit quidem aliquid 
secundum suas qualitates in ea que sub luna celum patitur autem 
ab ipsis aut neque faciens neque patiens easdem habere qualitates et 
eiusdem nature cum ipsis dicitur ab isto bono Palam autem quod et 
secundum dictos ab ipso sermones neque ypekcauma aget aliquid in 
aerem nisi secundum extremam ipsius partem propinquam aeri et aer 
iterum secundum extrema Quomodo autem qui prius celum solidius et 
fortius et principalius confitebatur nunc pronuntiavit omnium minus 
operosum Cum dixisset autem Alexander causam qua salvantur et 
commanent elementa et non corrumpuntur ab invicem esse equalitatem 
virtutum ipsorum multum autem utique superexcedet aer si usque ad 
celum pertingit et ad hec contradicens iste ait et paucum aerem 
contingit multum infrigidari et multum debilius Et palam quod adventitias 
quidem qualitates nichil prohibet et in pauco validiores esse ut  dictum 
est et in multo remissiores eas vero que secundum naturam aeri 
conveniunt necesse cum magnitudine ipsius extendi et virtutes naturales 
secundum has accipere sed non secundum adventitias et equalitatem 
virtutum harum intelligere oportet Si igitur aer esset simpliciter quod 
supra terram usque ad celum omne quomodo utique esset coniugabile 
aliis elementis Aut quomodo equalis virtutis essent alia cum ipso 
habente tantum excessum secundum magnitudinem Nam etsi non sint 
equalium magnitudinum elementa tamen oportet habere quandam ad 


invicem proportionem bene aptam celum autem totum et ypekcauma 
existens ignis que utique erit aliorum ad hec proportio secundum 
magnitudinem aut terre ad eam que a terra usque ad celum diffusionem 
aeris Quoniam autem nescio qualiter dicta Platonis placere huic 
videntur cum non habuit doctores in ipsis ut dicit neque ipse studiose 
inquisierit intellectum Platonis et propter hoc putat quandoque suis fantasiis 
concordare dicta Platonis quandoque autem dictis Aristotilis 
contradicere videamus qualia etiam nunc de dictis Platonis proponit 
Plato ait non ex igne solo celestia corpora supposuit sed plurimo 
maxime participare tali igne qui et reliquorum elementorum mixturam 
melioris commixtionis facit omnis enim ait ab omnibus elementis subtilissima 
et purissima substantia et optinente rationem speciei ad reliqua 
in concretionem celestium corporum segregata materialiori autem ipsorum 
et ut ita dicam rudiori parte substituta hic Et astra autem et solem 
ex tali igne Plato vult esse Si igitur ex subtilissima et purissima elementorum 
substantia celum consistit et habente rationem speciei ut ad 
materiam et fecem substantiam elementorum que hic qualiter celestia 
putat eiusdem nature cum hiis que hic et similiter corruptibilia forte 
autem et adhuc magis siquidem horum totalitas incorruptibilis ostenditur 
Si enim alterius elementi corruptio est transmutatio in aliud et generatio 
alterius quomodo possibile corrumpi talem structuram Sed que 
quidem ex celo despectio sit supplicium hiis qui in deum impietatem 
fecerunt Plato vero omnem quidem mundum ex quatuor elementis 
consistere dicit visibilitatem quidem ex igne habentem tangibilitatem 
autem ex terra mediis autem elementis factis ad colligationem extremorum 
armonizatam sed celum quidem ex purissimo elementorum  et ex 
habentibus rationem speciei consistere ait habens summum corporee 


nature propter quod et perpetuum est et divinum quia omnium summa 
perpetua et divina veluti divinis attributa summis omnium Nam et 
primi intellectus divini et prime anime sic igitur et prima corpora et 
motum propter hoc primum eo qui secundum locum existente primo 
scilicet circulationem sortita sunt et aliis factus est causa huius Ex plurimo 
autem igne celum Plato dicit quia tribus existentibus speciebus 
ignis secundum ipsum scilicet carbone et flamma et lumine ex purissimo 
et luminosissimo maxime consistit lumine Sicut enim eorum que 
sub luna vocatorum elementorum unumquodque constat quidem ex quatuor 
simplicibus et vere elementis essentiatur autem et caracterizatur et 
vocatur secundum predominium unius ita et celum ex summitatibus 
constans quatuor elementorum secundum melius extremitatum substantiatur 
luminosum et totum fulgens effectum propter quod et Olimpus 
famatur Quod enim et eorum que sub luna vocatorum elementorum tota 
et partes non sunt proprie simplicia palam quidem et ex sensu terra 
enim continuatur et non est comminuta propter aquam que est in ipsa 
colorata est enim terra et vivificatur propter ignem plena autem est semper 
vacuo non dans locum que etsi defluat propter aeris ingressum per 
quem et stat recta et non cadit sic autem et in aliis est videre Palam 
autem et ex elementari natura est quod dicitur elementa enim secundum 
quod elementa sunt sicut et orationis viginti quatuor elementa secundum 
se quidem nusquam sunt per invicem autem semper concathenata 
compositum faciunt Etenim sicut partes orationis sunt et per se esse non 
possunt partes entes sic et elementa compositi sunt et per invicem semper 
concathenata sunt et numquam per se subsistunt invicem autem 
primo commixta et secundum dominium unius specificata sic ut a simplicibus 


hiis que secundum dominium penes secundam compositionem 
animalia et plante et horum constant partes contendentia servare antiquam 
unionem in hiis que sui ipsorum causis ea que ad invicem semper 
copulatione Sed quomodo Aristotiles  videtur contraria Platoni dicere 
circa substantiam celestis corporis neque compositum ipsum concedens 
esse neque simplex ut ignem aut aliud aliquod quatuor vocatorum elementorum 
Aut forte ante hos impios homines predivinavit giganteam 
in celestibus illaboriositatem et propter hoc penitus ipsum exemptum ab 
hiis que sub luna et divinam excellentiam respectu ipsorum habens intelligi 
volens et a nominibus abstinuit conantibus trahere ipsum ad similitudinem 
propter quod et ipsum exaltavit supra composita que hic et 
simplicia Quoniam quod secundum ipsos intellectus non differebat a 
Platone est addiscere intelligentem quod etiam ipse visibile esse et tangibile 
valde utique de facili celum confitebitur visibilitas quidem enim 
etiam nobis manifesta volentibus videre quod autem et se tangant invicem 
celestia corpora manifestum Si igitur visibilitas quidem existit 
propter colores colores autem luminosi alicuius sunt radiationes tangibilitas 
autem propter terre resistentiam qualiter non utique concedet 
etiam Aristotiles ibi esse ignem et terram et palam quod etiam media 
hiis existentibus extremis et indigentibus penitus medietate Sed non 
hanc terram neque hunc ignem quorum partes et abstrahuntur preter 
naturam disposite et secundum rectam moveri nate sunt propter suam 
imperfectionem Nam celestium ad ea que sub luna excessum a differentia 
secundum hos imperfectos motus accepit ut ab hac terra et ab hoc 
igne separaret celestia quorum etsi tota maneant secundum naturam 
tamen partes et preter naturam quandoque disponuntur Tamquam 


imperfectorum horum que sub luna corporum et tamquam accidentium 
ad propria et ad meliora sui ipsorum motum secundum rectam dicit et in 
ultimis huius negotii et in hiis que De generatione manifestat 
Merito ergo neque ex multo igne ipsum esse concedit hunc ignem 
negans qui transmutat in se ipsum alia propter quod siquidem ex igne 
consisterent illa ait olim adnichilatum utique esset unumquodque aliorum 
Quoniam quod et ipse secundum dominium unius simplicium 
putat et que hic vocata elementa specificari et ut puto etiam celum 
palam est ex eo quod in multis locis ait simplicibus motibus de quibus 
sermo erat ei non sola simplicia corpora moveri sed et composita 
secundum predominans in mixtura Qualiter igitur dicimus ipsum contraria 
Platoni dicere in hiis  eum qui neque de eisdem contraria dicit Et ut 
meum intellectum dicam videtur michi et in hiis eandem passionem pati 
Aristotiles quam quidem et in ydeis passus est etenim in illis esse 
quidem causas omnium in deo et segregatas has plane dans videtur 
siquidem duplicem esse ordinem ait hunc quidem hic hunc autem in 
conditore et hunc ab illo tamquam duplicem ordinem hunc quidem in 
duce exercitus hunc autem in exercitu et alterum ab altero ubi autem 
ordo ibi semper et segregatio est Causas tamen eisdem nominibus cum 
hiis que hic vocare recusavit hominem aut equum aut aliquod aliud 
eorum que hic quia de facili cum nominibus concurrunt multorum 
hominum fantasie Sic autem et hic ex luminosa quidem et tangibili substantia 
constare et ipse utique dicet et predominari quod luminosum non 
tamen ex hiis que hic talibus sed ex summitatibus ut insinuat divinum 
ipsum et primum dicens ubi ait Siquidem igitur est aliquid divinum 
sicut vere est et que nunc dicta sunt de prima substantia corporum dicta 


sunt bene Et propter hoc quintam substantiam nominare voluit ipse ut 
intellectus de ipso tamquam de penitus exempto ab hiis que hic premittamus 
Quod autem neque hoc a Platonis traditione discordat memini et 
prius ex eo quod Plato dicit aliis quidem figuris elementa que sub luna 
figurare conditorem alia autem celeste corpus et etiam ex hiis que a 
Xenocrate de hiis que narrata sunt quorum et nunc memorari non utique 
erit pravum et habentur in scriptis De vita Platonis sic Animalia 
quidem igitur rursum sic dividantur ut ydeas et partes omnimodo dividens 
quousque ad elementa omnium animalium pertingat que utique 
quinque figuras et corpora nominavit in ethera et ignem et aquam et terram 
et aerem Et hec quidem sufficiant de hiis que Platoni et Aristotili 
videbantur in propositis si quid forte dedit deus intelligere de hiis que 
placuerunt illis divinis viris 
Ad hunc autem rursum caliditates et frigiditates siccitates etiam et 
humiditates et mollities et durities et alias tangibiles et passibiles qualitates 
in celo poni contendentem dicendum quod si quidem agere in ea 
que hic et pati ab hiis que hic nate sunt tales celi  qualitates qualiter nulla 
usque nunc circa ipsum apparet alteratio facta ab hiis que hic Nam etsi 
magis difficulter sit passibile quam ea que hic tamen novissimis iam 
diebus existentibus ut aiunt et consummatione seculi quantum numquam 
expectata oportebat aliquid omnino usque nunc alteratum apparere 
circa celum et circa motum celi Si autem patiuntur quidem ab ipso 
que hic agere autem in ipsum nichil nata sunt qualiter audemus dicere 
illud eiusdem nature cum hiis et ad hoc etiam Platonem inducimus testem 
tamquam dicentem celum ex quatuor elementis Qualiter autem ex 
eo quod sol calefacit ea que hic putat ipsum esse calidum secundum 


qualitatem participantem multo igne quod quidem et ex colore conicit 
Ecce enim et aliis astris dictis participare multo igne et habentibus 
igneum colorem ut dicit stella Saturni infrigidare et congregare ea que 
hic creditur et palam quod secundum eandem rationem frigida utique 
erit et ipsa et non ignea sed aquea magis Sed neque sol tamquam ignis 
existens hoc notum calefacit neque Saturni stella tamquam aquosa infrigidat 
sed communiter quidem omnes suis incorporeis virtutibus vertunt 
que hic corpora ad suas proprietates sicut et anima verecundata aut 
meditante aliquid incorporea ipsius operatio quandoque quidem rubere 
quandoque autem aliter moveri corpus facit Sol vero et hac virtute et 
radiorum iaculatione facit aerem calidum et per ipsum alia calefacit 
palam autem ex eo quod magis calefacit radiis in se ipsos reflexis Non 
oportet igitur que calefiunt a sole putare calefieri secundum transumptionem 
eius que in sole caliditatis similis sicut que ab igne calefiunt 
secundum transumptionem defluentium ab igne calefiunt quoniam sic 
et solem defluere necesse sicut ignem qui apud nos et non solum calefacere 
sed et ipsum infrigidari siquidem et que in nobis caliditas infrigidatur 
dispartita ab ea que in ipso Iste autem non pigritans iam delirare 
magis autem maniace adversus celum blasfemare et palam quod contra 
deum qui constituit celum plane clamat celestia non esse nature aliene 
ab elementis que apud nos neque enim est ait fere aliquid eorum que 
in illis considerantur quod non insit etiam hiis que apud nos corporibus 
et  producit diafaneitatem in celo et aere et aqua et vitro et in lapidibus 
quibusdam similiter apparentem neque enim apponere similiter 
recusavit Et qui in astris differentes colores non adhuc similes solum 


sed et eosdem cum hiis qui apud nos vocat et fulgens ait vocatus 
color et lumen et omnes passiones lumini assequentes multis eorum que 
apud nos corporum insunt scilicet igni et volatilibus lucentibus et capitibus 
aut squamis quorundam piscium et aliis talibus Ergo ne hunc 
sapienter loqui possibile est qui dicit celestium lumen et illorum splendorem 
inesse noctilucis et squamis piscium Et sperica autem ait 
figura non solum celestibus corporibus sed et reliquis elementis omnibus 
inest et adhuc aliquibus compositorum et circularem motum igni 
convenire et aliquibus partibus aeris Sic inverecunde aut inconsiderate 
revelavit circulari quem dicit motum ypekcauma a celo moveri ut 
manifestant comete et alia ibi apparentia cum astris ultime spere 
coorientia et cooccumbentia Et cum dixisset alia talia inducit de reliquo 
quod visibile existens celum omnino et tangibile est tangibile autem 
existens easdem habet qualitates duritiem mollitiem planitiem grossitiem 
siccitatem et humiditatem et hiis similia et horum omnium contentiva 
scilicet caliditatem et frigiditatem Et quod quidem tangibile 
palam et ex hiis que ego prius dixi ut autem et nobis existentibus tangibilibus 
celestibus ita videtur extendere qui et solis caliditatem sepe producit 
in fine autem et triquaque dimensionabilitatem celestium et eorum 
que apud nos eandem esse ait neque enim triquaque dimensionabile ab 
aliquo triquaque dimensionabili in quantum tale est differet quoniam 
neque corpus a corpore in quantum corpus est Et palam quod ista ratio 
non solum <celum> eiusdem nature cum hiis que hic faciet sed et si 
quid intellectuale est et deum ipsum Sit enim non mea sed illius et ista 
ratio secundum consequentiam siquidem et illa et hec consistere videntur 


et commune consistere Non ergo frustra Aristotiles et universaliter 
hoc respuit quod ex abstractione in nobis secundum quod et iste alias 
proprietates et triquaque dimensionabilitatem assumpsit et etiam 
idemptitatem nominum in  primis et in posterioribus utiliter recusavit Si 
enim lumen celi et fulgidum quod apud nos tantum differentia non eisdem 
nominibus ibi que et apud nos vocarentur non utique fuisset iste 
ausus dicere celi lumen noctilucis et squamis piscium inesse Et quidem 
si secundum eum qui ab uno processum a primis inditum mediis et 
extremis considerasset diversificatam communionem non utique fuisset 
ausus dicere extrema eiusdem nature cum primis neque indignari adversus 
demonstrantes celestium substantiam exaltatam esse ab hiis que sub 
luna Sed audiens lumen illud et hoc et diafana et fulgida propter precipitationem 
ipsius indoctam putavit et hec eiusdem nature cum illis Et 
quid querelo ineruditionem quando videtur michi et sensum iste quicumque 
est corruptum habere qui existimat celeste lumen simile et 
idem cum eo quod noctilucarum A contentione autem vane gloriosa 
latuit ipsum quod contraria poneret illi David quem semper honorat 
quod enim putaverit celestia non eiusdem nature esse cum hiis que sub 
luna insinuat dicens celum eloqui gloriam dei et factionem manuum 
suarum enuntiare firmamentum sed non noctilucas et piscium squamas 
Sed et hic oportunum est dicere verbum Aristotilis quod uno inconvenienti 
dato alia accidunt Qui enim deum eiusdem nature ad se ipsum 
putat quomodo utique presumpsit adversus pulcherrima et optima dei 
opera sic garrire Concludens autem hunc librum indignari videtur 
adversus inducentes celestibus corporibus alienam naturam et extraneam 


ab elementis et incommunicabilem ad ipsa et hec omnibus in philosophia 
famosis celum ex quatuor elementis existimantibus Sed quod quidem 
qui ex quatuor elementis dicunt si sic impie quosdam intelligere 
existimabat ut propter hoc celestia eiusdem nature cum hiis que sub 
luna putarent non utique sic produxerunt sermonem manifestum quod 
autem et qui quintam substantiam dicunt non alienam neque extraneam 
neque incommunicabilem ad ea que sub luna dicebant sed exemptam ab 
illis essentia et virtute et causam ipsorum proximam generationis que et 
existentie figure que et motus et factionis ipsorum et passionis dicebant 
consimiliter  hiis qui ex quatuor elementis ipsum dicunt manifestum 
neque enim deus quoniam superexcellit ea que ab ipso producuntur 
dicetur utique alienus et extraneus et incommunicabilis ad ipsa In fine 
autem horum sermonum ait et secundum Aristotilem corpus celeste esse 
compositum dicentem in libro De anima quod omne animatum corpus 
est compositum ex elementis hic autem quod celum sit animatum 
adhuc plane dixit in secundo libro Ergo ne adhuc indigemus ratione 
aliqua alia ostendente quod et Aristotiles eadem cum Platone opinatus 
fuerit de celestis corporis consistentia securiores autem produxit sermones 
Celi enim naturam eminentem respectu eorum que sub luna 
hymnis extollere volens cavit nominum idemptitatem et simplex quidem 
ipsum dixit ut que secundum predominationem eorum que sub luna 
simplicia dicuntur alterius autem nature preter hec esse ostendit ex summitatibus 
constitutum et diversitatem substantie ex diversitate motuum 
ostendit eo quidem qui super rectam insinuante eam que in partibus 
generationem et corruptionem et ad id quod secundum naturam et preter 
naturam transmutationem circulari autem insinuante quod semper perfectum 
totius que et partium Est autem dignum nota quod celum esse 


animatum iste volens preter alios suos socios tamen circa ipsum impius 
videtur nichil minus quam irrationabilissimi qui apud ipsos Sed redeundum 
ad id quod deinceps Aristotilis problematum 
<Similiter autem rationabile existimare de ipso et quod ingenitum et 
incorruptibile> 
Ostenso quod aliud aliquid preter ea que sub luna est circulabile corpus 
perfectius et primum ipsorum et neque gravitatem habens neque 
levitatem ostendit consequenter quod ingenitum est hoc et incorruptibile 
et inaugmentabile et inalterabile ut secundum nullam aliam transmutationem 
mutetur preterquam secundum locum et huius secundum 
circularem Sicut autem in prioribus excellentiam ipsius ad ea que sub 
luna ex motuum differentia accepit ita et nunc ingenerabilitatem celi  ad 
generabilitatem eorum que sub luna dicuntur et inaugmentabilitatem et 
inalterabilitatem a specie circularis accipit Et primo ostendit quod ingenitum 
et incorruptibile in secunda figura sillogizans ita ut estimo circulariter 
mobile corpus non habet contrarium quod generatur et corrumpitur 
habet contrarium ex quo generatur et in quod corrumpitur et 
conclusio circulo ergo mobile corpus neque generatur neque corrumpitur 
Harum autem duarum propositionum minorem quidem que dicit 
circulo mobile corpus ostendit nunc ostensionem autem maioris remisit 
in primum librum de Naturali auditu illos enim primos sermones 
dixit tamquam de naturalibus principiis negotiantes Quod autem circulariter 
mobile corpus non habet contrarium ostendit iterum secundum 
eandem deductionem ita quod circulo fertur non habet motum contrarium 


motui ipsius secundum naturam habens contrarium et motum quo 
contrarium secundum naturam movetur contrarium habet motus sui 
secundum naturam quod quidem posuit per hoc contrariorum autem 
naturalium videlicet et lationes contrarie et conclusio quod circulo 
fertur non habet contrarium Hic autem iterum maiorem quidem propositionem 
tamquam evidentem accepit contrariarum enim naturalium 
specierum et nature contrarie quare et motus principium enim motus 
natura Minorem autem que dicit motui circulabilis corporis hoc est circulari 
lationi non esse motum contrarium pluribus interpositis posterius 
ostendit Sed quoniam duorum horum sermo totus dictus est uno quidem 
si debeat aliquid generari et corrumpi oportet esse omnino subiectum 
aliquod et contrarium ex quo fit et in quod corrumpitur altero autem 
quod circulari motui non est motus contrarius et huius quidem ostensionem 
multipliciter paulo post tractabit primum autem tamquam in 
Naturali auditu ostensum sine ostensione accepit oportet dictorum 
ibi memorari prius autem dividens geniti significata de quo nunc facit 
sermonem Aristotiles et quale genitum abnegat a celo manifestat ut 
addiscamus qualiter Plato quidem genitum dicit omne Aristotiles autem 
ingenitum non contrariantes ad invicem 
Genitum autem communiter dicitur quod sui ipsius subsistentiam ab 
aliqua causa suscipit etenim quod fit ab aliquo faciente fit  et quod generatur 
ab aliquo generante generatur et impossibile ut ait Plato sine 
causa generationem habere Et palam quod secundum hoc significatum 
est quod primum omnium causa quod et unum et simplicissimum est 
siquidem omnia participant uno et quod non participat nichil est Quod 


autem unum nichil participat multitudine quare genitum omne multitudinatum 
est multitudo enim proxime ab uno subsistit siquidem et multitudinem 
necesse participare uno ut non infinities infinitum sit quod 
autem unum non expressivum multitudinis est siquidem proprie unum 
Prima autem ab uno procedens multitudo tamquam proxime ipso participans 
unita est et in uno manens et secundum quod quidem qualitercumque 
ab uno processit quod qualitercumque genitum habet et propter 
hoc theogonias id est deorum generationes nobis divini homines tradiderunt 
deorum quidem multitudinem que in uno manet et ac si dicat 
aliquis secundum multiplicationem illius procedentem generationem 
autem laudantes ipsius secundum quod ab uno subsistit sicut et numerorum 
generationem progressum ab unitate speculamur tamen secundum 
quod in uno manens unita secundum summam unionem est nondum 
disgregatione apparente in qua primo quod non ens exoritur primo 
ens est illud et principium et ipsum entium est et non a principio solum 
principium autem ingenitum ut in Fedro Socrates ostendit etenim 
authypostaton qualitercumque hoc primum est et proprie ens Quod quidem 
enim simpliciter unum entis causa existens authypostaton 
supercurrit duplicitatem insinuans substituentis que et substituti prima 
autem multitudo ab uno optenta subsistere quidem habet propter unum 
substitui autem propter multitudinem et propter hoc unum quidem simpliciter 
non est hoc quia supra ipsum est unum omnium entium causa 
Primissimum autem et principalissimum ens est totum simul subsistens 
et secundum esse et secundum essendi extensionem propter quod et 


eternitas hic que semper esse exhibet sed quoniam et hec in uno manet 
quod semper hic eternum coniunctum est multitudo enim unita existens 
magis autem unum multiplicatum neque distensionem secundum substantiam 
neque protensionem secundum esse proprie insinuat propter 
quod  et enter ens est quod quidem est Post hec autem proxime subsistit 
quod huic proxime submissum quod quidem motum ab ente aliud quidem 
est preter ipsum et secundum hunc motum substantiatum est et 
sicut illud authypostatum ita hoc factum est autokinitum id est per se 
mobile nam secundum quod quidem motum est ab ente per motum 
subsistit secundum quod autem proximum est enti nondum distans a se 
ipso autokinitum factum est sicut erat quod ante ipsum authypostaton 
idem habens movens et motum propter adherere adhuc uni et ab ipso 
optineri ab hoc autem procedit aliquid multiplicatum participans quidem 
aliqualiter uno etiam ipsum non tamen manens in uno neque ab 
ipso optentum propter quod quidem partitum ens neque authypostaton 
adhuc est hoc neque autokinitum quia ypostaticam que secundum unum 
causam non in se ipso habet sicut quod unitum et quod post ipsum Mox 
autem et distensionem substinuit substantie que et eius que secundum 
esse protensionis veluti ab uno profectam et distensum omniquaque 
corpus factum est et corpori congenea et tempus cum ipso processit ab 


eterno illo extensionem ipsius esse mensurans et sempiternitatem temporalem 
exhibens non adhuc autem simul totum hic neque secundum substantiam 
neque secundum ipsius esse extensionem aut ac si dicat quis 
secundum vitam propter quod neque proprie ens hoc multo non ente 
participans neque enim todi id est hoc signatum substantie ipsius pars 
est quod quidem todi id est hoc secundum esse idem est sed aliud et 
aliud temporis fluentis quare neque eam que a causa generationem 
simul totam suscipit  esset enim utique ens et hoc  sed secundum 
partem ut possibile egressa autem totaliter ab uno que in hoc multitudo 
et superventicie ipso participans compositum pro unito factum est 
propter quod et perfecte aliunde ypostasim habet Nam unita quidem 
multitudo in se ipsa unum habens quoniam unum est omnium substitutivum 
etsi processit a solum subsistente attamen in se ipsa subsistere 
habens authypostaton factum est composita autem multitudo superventicium 
habet compositionis unum et fit hoc mox quod unum species ut 
in materia scilicet indeterminatione talis multitudinis et distensione 
facta sicut quod autokinitum medie amborum habet Quod igitur ut 
species in materia uno participans propter compositionem et non simul 
totum subsistens neque secundum substantiam neque secundum ipsius 
esse extensionem et nullatenus  ipsius esse sibi causa propter partitionem 
propter quod non adhuc in se unum habet  partibile enim parte partem 
substituens non adhuc totum neque proprie est authypostaton sicut 
neque parte partem movens proprie autokinitum impartibile enim 


necesse esse et indistensum et totum toti sibi ipsi adaptatum quod proprie 
authypostaton et autokinitum quod autem partibile et distensum 
deforis solum habet esse  et propter hoc igitur et quia compositum et 
quia non totum simul est quod est sed in fieri esse habet hoc proprie 
iam genitum est tamquam ad proprie ens contradivisum quod et esse a 
se ipso habet et simul totum est hoc quod est Tale autem genitum et 
transmutationem mox ab ente habet et motum quia non mansit in proprie 
ente propter quod non manens in eadem consistentia perfecte 
 maneret enim utique in uno sicut enter ens  transmutatur et movetur 
semper a priori habitudine propter quod et tempus cum ipso transcurrit 
mensurans ipsius et bene locans hanc exstasim sicut aliud aliquid 
substantie ipsius partitam distensionem situat et corporalem naturam 
sive locus sive aliud aliquid hanc habet virtutem Hoc quidem igitur 
propter dictas causas proprie genitum est Ipsius autem huius hoc quidem 
proxime ab ente subsistens tamquam immobili hoc existente et 
semper habente eandem consistentiam et secundum substantiam et 
secundum virtutem et secundum operationem oportet et ipsum manere 
semper ginomenum ipso quidem proprie ente in ginomenum deveniente 
ipso autem semper eternali in temporale semper nam entis perfectionem 
et omneitatem simul totam subsistentem hoc secundum partem 
ut possibile suscipit infinitam illius virtutem isto quod ad infinitum 
imitans Tale nobis multum venerabile celum apparuit primum in corporea 
natura post intellectualem ordinem subsistens imago pulcherrima 
ad optimum exemplarium ab unione enim et idemptitate in similitudinem 


eam que ad ens quod genitum procedens imago factum est veluti 
iam assimilari iam sed non esse ad ens coaptans Motum autem immobiliter 
celum et transmutatum intransmutabiliter solas illas habuit transmutationes 
quecumque mansivo coexistere poterant Propter quod 
motum quidem secundum locum habuit eum qui manentis substantie et 
secundum substantiam dispositionis possibilem perfici hec enim transmutationum 
quam minime substantiam et dispositionem tangit et eius 
autem qui secundum locum illum accepit secundum quem etsi secundum 
locum motum non exit a loco sed in eodem  manet motum hiis que 
secundum rectam moventur neque ad brevissimum in eodem loco 
manentibus ut circularis motus sit magis mansio quam motus siquidem 
que secundum ipsum moventur miro utique modo toto quidem manent 
partibus autem circumvolvuntur Eternum autem existens propter eam 
que ab immobili proxime subsistentiam transmutationem a non ente in 
ens superexcedit quarum hanc quidem generationem hanc autem corruptionem 
vocare est consuetudo Si enim genitum fuisset quandoque 
non prius ens necesse et causam ipsius facere aliquid quandoque cum 
prius non fecisset et non adhuc esset immobilis neque secundum eadem 
et eodem modo habens servaretur et si corrumperetur ipsum exiret 
utique a similitudine quam habet ad immobilem causam et causa 
proxima non adhuc causa esset neque per esse faciens ea que proxime ab 
ipsa instituuntur Augmentatio autem et diminutio generatio quedam 
existens et ipsa et corruptio penitus sunt aliena ab eo quod proxime ab 
immobili causa genitum producitur alteratio autem secundum quendam 
modum quem forte postmodum dicemus potest aliqualiter considerari 
in ipso Tale igitur subsistens primum et perfectissimum corporalis subsistentie 
fecundum et ipsum existens non tamen penitus transmutabile 


quamvis enim multis et beatis bonis ab eo qui genuit participaverit ut in 
Politico ait Plato tamen participavit et corpore hoc est distensum est 
et partitum et eam que ab ente distantiam sustinuit propter quod manere 
ipsum expers transmutationis impossibile erat Transmutans autem 
secundum localem motum et figurationes et alias in alia habitudine 
consistens secundum aliam et aliam participationem bonitatis sibi a causis 
immisse producit que sub ipso non adhuc immobiliter sicut ipsum 
productum est sed mobiliter ipsa substituens Hic igitur et que secundum 
substantiam apparuit transmutatio generatio scilicet et corruptio et 
substantie principium habens sed neque ex omnino non ente generatio 
neque in omnino non ens corruptio quia et cause ab alia habitudine in 
aliam transmutate differentias eorum que hic producuntur substituunt 
Forte autem planius hic dicendum Intellectualis quidem multitudo et 
secundum disgregationem sui eam que ut in intellectuali consideratur 
unita est tamquam omni  enter ente in uno manente propter quod et non 
solum differentes species simul consubsistunt in illa substantia sed et 
contrarie et participant invicem et unite sunt ad invicem ut non adhuc 
adventicia sit participatio neque facere et pati adhuc locum habet ibi 
propter quod et a generatione proprie dicta exempta sunt illa In primis 
autem eorum que proprie generantur distensione apparente et partitione 
et transmutatione tamen salvata sincera similitudine ad impartibile 
disgregata quidem sunt ab invicem complentia substantiam illam et 
partes et species agunt autem in invicem et patiuntur ab invicem tamquam 
distantia ab invicem manente attamen substantia et agunt agentia 
et patiuntur patientia perfectiva existente ea que in invicem operatione 
ea enim que invicem participatione sed eam que in enter ente unionem 


velut imago representant que in genito species Sed que quidem in substituto 
proxime ab enter ente perfective hoc agunt que autem ab hiis 
substituuntur iam ab ipso semper temporali ad quandoque quod in parte 
temporis devenientia quia secundum dispositiones celestium alias diversas 
factas subsistunt ut hec quidem sole existente in hiis signis hec 
autem existente in aliis multa igitur proveniente in extrema multitudine 
distensione et substantiis que sub luna compositis ex sic distensis neque 
omnia participant omnibus neque omnia in omnibus sed quecumque 
quidem diversa entia in una specie concurrerunt hec possunt coexistere 
invicem inseditiose invicem participantia contraria autem omnem hic 
distantiam substinentia colliguntur quidem in hoc penitus et maxime 
generaliora puta caliditates frigiditates siccitates humiditates et hiis 
concurrentia unicuique sensuum receptibilia velut albedines nigredines 
acuitates gravitates dulcedines amaritudines asperitates planities et que 
penes odores contrarietates conducuntur autem non per se sed subiectis 
ipsis corporibus in quibus subsistunt hec autem sunt prima elementa 
ignis aer aqua terra ex quibus alia consistunt animalia que et plante Sed 
quando quidem a celestibus armonizata et commensurata aliqua ad hanc 
aliquam sortita fuerint congregatione vel ad aliam specierum compositarum 
idoneitatem habente elucescit tunc species illa et ipsa continet 
contrariorum concursum et ab ipso continetur illa quando autem contraria 
velut terra et  aqua propter naturalem difficultatem mixtionis manent 
oppugnantia secundum contrarias qualitates tunc necesse quandoque 
alterum prevalens ex diminutione oppositi augeri et corrumpitur quidem 
tunc composita species illa que tali commensuratione elementorum nata 


fuit generari velut species bovis aut equi alterius autem speciei commensuratione 
elementis indita secundum superhabundantiam et minorationem 
elementorum et alia idoneitate apes quidem ex bove scrabones 
autem ex equo generantur et vermes diversi ex diversis animalibus et 
plantis Aliquando autem multa quadam superhabundantia elementorum 
in compositis facta aut egra iam et senescentia inidonea fiunt ad composite 
speciei susceptionem et dissoluta tunc in suas totalitates cedunt et 
renovata ibi et remissa tunc iterum veniunt ad compositionem Manifestat 
autem hoc maxime aqua tunc maxime ad generationem et alimentum 
idonea existens quando pura fuerit et a sua totalitate dispartita ut a 
fontibus videtur Et palam quod generatio hic et corruptio transmutatio 
quedam est a contrario facta et ex contrario habitu in contrarium transiens 
in elementis quidem in aqua si forte ab igne in contrariam sibi 
consistentiam scilicet igneam transmutata et sic fit ignis ex opposita 
quidem sibi aqua secundum contrarias qualitates a contrario autem 
aque scilicet igne Oportet enim quod corrumpitur quidem contrarium 
esse corrumpenti quod autem generatur idem cum faciente elementorum 
enim factio in se ipsa transmutatio facientium ex patientibus est 
suppositis idonee se habentibus ad utrumque et corruptio iterum contrarii 
fit a contrario corrumpitur enim aqua ab igne in ignem Quare et 
alterius corruptio alterius generatio est et alterius generatio alterius 
corruptio qualitatibus quidem pereuntibus in non ens quando enim 
ex aqua fit ignis frigida et humida qualitas cedit corporea substantia 
transumente qualitates ignis Et hoc quidem quando ex substantia aque 
in substantiam aliam scilicet ignis transmutatio fit quando autem debilior 
quedam actio et factio in invicem elementorum secundum qualitates 


fiat  ut faciat dispositionem invicem a se ipsis et calefiat quidem aqua 
manens aqua infrigidetur autem aut humectetur ignis manens ignis tunc 
alteratio dicitur et passio quod accidit quia non alia quedam substantia 
ex alia sed altera solum facta est Et palam quod non quecumque a quocumque 
fit dispositio sed contraria ex contraria non enim infrigidatur a 
siccitate quod infrigidatur sed a frigiditate patiens enim a faciente 
patiens et a faciente secundum sui naturam et ipso esse sic enim faciunt 
que secundum naturam faciunt et talem patitur passionem quale erat 
faciens aut secundum quod facit faciens et agens autem naturaliter et 
secundum se talem passionem imprimit qualis erat qualitas ipsius 
secundum quam facit agens enim naturaliter vult in se transmutare 
patiens transmutatur autem contrarium in contrarium et que in eo quod 
infrigidatur caliditas in eam que in infrigidante frigiditatem Sed quando 
quidem ut dixi alteratio fuerit quod generatur imperfecte fiunt hec et 
infrigidatur quidem quod prius fuit calidum non sic autem ut perfecte 
infrigidatum transmutetur in infrigidantis naturam quod quidem in hiis 
que generantur et corrumpuntur accidit Omnino autem contrarium agit 
et illud corrumpit et transmutare in se ipsum volens et incendens quoniam 
et aer calidus supponitur non caliditatem aeris vult transmutare 
ignis  hec enim potest et in igne esse  sed humiditatem quia hanc cum 
igne coexistere impossibile et corrumpit hanc non caliditate per se sed 
siccitate et caliditas secundum accidens cooperatur siccitati ut et sillogizetur 
utique sic naturaliter agentia eorum que sub luna corporum multiplicare 
se ipsa volentia agunt que propter multiplicare se ipsa agunt 
transmutant patientia in se ipsa transmutantia autem patientia in se ipsa 


que in patientibus non possunt coexistere sibi ipsis corrumpunt que non 
possunt coexistere contraria sunt contraria autem a contrariis  corrumpuntur 
 que enim possunt existere in communi subiecto non corrumpunt 
invicem  corruptis igitur hiis que in patiente contrariis ab hiis 
que in agente contrariis subiectum assumens facientis quantitates vel 
qualitates pro hiis quas prius habuit contrariis ipsis transmutatur in 
agentis naturam et fit prius ens aqua ab igne ignis per medium aerem 
caliditate primo tamquam magis operosa frigiditatem educente ab aqua 
deinde et siccitate humiditatem et magnitudines autem et figure et quecumque 
non possunt coexistere transmutantur in contraria et ita corporalis 
distensio aque et si quid aliud est in ipsa materialius contrarias 
earum quas habuit qualitates suscipiens transmutata est in ignem ex 
aqua manentibus communibus <ad> ignem que quidem et coexistere 
poterant utrisque qualitatibus sive corporalis natura sit hec cum quibusdam 
quandoque communibus sive prima materia transmutatione enim 
fiente necesse aliquid manens esse circa quod fit transmutatio hoc 
autem est quod proprie transmutatur secundum exeuntes qualitates Ipsarum 
quidem igitur qualitatum hee quidem corrumpuntur hee autem fiunt 
subiectum autem secundum ipsas transmutatur et non solum in generatione 
sic habet et in alteratione  dictum est enim et de hac quod 
quando non fuerit perfecta patientis secundum contrarias qualitates 
transmutatio sed superventus solum aliarum ab aliis ut aque que calefit 
tunc aliud quidem non fit quod patitur sed alteratum solum  non 
solum igitur in hiis ut dixi sed et in augmentatione et diminutione 
naturali Quod enim augetur naturaliter velut quod alitur transmutans 
alimenti contrarias ad se ipsum dispositiones et assimilans ipsum ita sibi 


copulat et augetur et quamvis habeat aliquid animale nutritiva virtus 
tamen secundum naturales transmutationes ita perficitur Sed et que 
secundum locum moventur transmutant locum ex loco eo quod movetur 
manente quare omnis que sub luna versio transmutatio est manente 
secundum aliquid eo quod transmutatur Propter quod non ex non ente 
sed ex ente fiunt que secundum tempus fiunt sicut enim temporis 
secundum quod hec fiunt preexistit aliquod aliud tempus post quod 
istud est ita et eius quod generatur preexistit aliquod aliud post quod et 
ex quo fit quod generatur Merito  igitur et Aristotiles transmutationem 
tamquam genus posuit omnis que sub luna versionis in Naturalibus 
Merito autem et perpetua est hec transmutatio non solum quia ab eterna 
ea que in celo transmutatione ea que secundum localem motum et diversas 
figurationes consistit sed et quia alterius corruptio alterius semper 
est generatio Merito autem que hic simplicia corpora totalitatibus quidem 
suis manent perpetua secundum partes autem generationem sustinent 
et corruptionem si enim et consistentium transmutatio secundum hec fit 
primo et dissoluta feruntur in propria loca naturaliter et ad proprias totalitates 
manent ille partes suas mittentes et iterum partes suscipientes et 
hoc semper propter perpetuitatem transmutationis Merito autem transmutatione 
existente generatione que generantur et corrumpuntur et que 
augentur et minuuntur et alterantur et que secundum locum vertuntur et 
universaliter quod transmutationem sustinet ex contrario habitu in 
contrarium a contraria sibi causa transmutantur propter quod quidem in 
primo de Naturali auditu Aristotiles principia eorum que in generatione 
et corruptione naturalium inquirens contraria ait et quod contrariis 
subicitur Et palam quod que quidem secundum qualitates generantur vel 
corrumpuntur puta secundum caliditatem vel siccitatem contrarias 
habentia qualitates ex illis transmutantur velut ignis secundum quod 
ignis aut homo secundum quod homo et ipsa quidem transmutantur 


secundum qualitatum in invicem transmutationem secundum quod 
autem ignis aut secundum quod homo substantie sunt substantie autem 
non est contraria species Ex quo igitur non tamquam calidum aut frigidum 
sed tamquam homo generatur Palam quod ex non homine quidem 
sed apto nato fieri hominem tale autem sperma et menstruum sed 
secundum quod non ens homo natum est homo fieri Neque enim homo 
ens fieret homo quod enim est non fit quod est neque non ens homo 
neque aptum natum fieri fieret utique homo Quod quidem igitur hoc 
vocamus communi nomine secundum quod non ens aliquid natum est 
fieri hoc consuetudo est vocare ipsum privationem et privatum esse 
quod non habet quidem illam speciem qua dicitur privatum esse sed 
natum habere ipsam Sic et noviter natus catulus privatus est oculis quia 
aptus natus est habere penitus vero excecatus secundum aliam privationem 
et non secundum hanc dicitur privatus esse  oculis non enim redit 
hec generativa autem privatio a qua ad speciem transmutantur que 
dicuntur generari redit ad speciem Quoniam igitur et quando a calido 
aliquid fit frigidum a non frigido apto nato autem fieri frigidum fit et 
propter hoc ex calido  siccum enim non est natum transmutari a frigido in 
ipsum quia coexistere sibi potest  si igitur ex contraria quidem specie 
fieri quod fit eodem subiecto interim manente ut ex frigido fit calidum 
non omnibus convenit hiis que generantur  non enim utique 
primo et substantiis neque enim substantie contrarium  ex non tali 
autem sed apto nato omnibus convenit etiam transmutantibus ex contrariis 
speciebus merito communia principia generationis dixit Aristotiles 
speciem et privationem et subiectum Contraria autem vocat et speciem 


et privationem non secundum proprium contrarii significatum species 
enim sunt ambo contraria sed secundum oppositionem opponuntur 
enim et hec in invicem 
Hec quidem igitur ad amplius extendi dearticulare volens intellectum 
quidem meum maxime circa ipsa verisimile autem et eorum qui lecturi 
sunt diligenter Cuius autem gratia sermo iste omnis ortus est quomodo 
quod generatur ex contrario aliquo quodam et subiecto generatur et 
quod corrumpitur subiecto aliquo et a contrario et in contrarium corrumpitur 
hoc ut estimo manifestum factum est ex dictis sine demonstratione 
nunc ab Aristotile positum quia in primis ut ait positum est sermonibus 
Memorari autem oportet quod si prime substantia non ex 
contrario generetur proprie neque in contrarium corrumpatur propter non 
esse substantiam substantie contrariam sed primo quidem ex sua privatione 
deinde per eam que contrariorum ex contrariis generationem et 
ipsa generari habet et rursum iterum per eam que contrariorum corruptionem 
corrumpi Quando enim que in spermate et menstruo qualitates et 
quantitates in eas que apte nate sunt contrarias sibi substantias scilicet 
hominis transmutantur tunc species hominis producitur Et iterum 
quando habundantibus quibusdam elementis et contrariis aut salvatis ad 
inarmonizationem sublatum fuerit subiectum tunc corrumpitur aliter 
autem non 
 Sed quoniam de hiis satis videamus consequenter secundum quod 
quidem significatum geniti Aristotiles abnegat a celo generabilitatem 
studens ipsum ostendere ingenitum secundum quod autem Plato et 
celum et mundum dicit esse genitum Aristotiles quidem igitur quod 
generationem hanc vocat eam que a non esse in esse transmutationem 


secundum tempus cui omnino succedit corruptio palam quidem ex 
quibus non solum ingenitum sed et incorruptibile ostendit celum adhuc 
autem magis quando ostendet plane quod genitum modis omnibus corrumpitur 
et quod corrumpitur generatur palam enim quod generationem 
et corruptionem has accipit eas que in parte temporis fiunt et insunt hiis 
que sub luna propter quod quidem aliam quandam quintam essentiam 
preter ea que sub luna cum ostendisset scilicet celestis corporis priorem 
hiis natura et perfectiorem sicut gravitatem et levitatem et motum super 
rectam propria existentia horum que sub luna abnegat ab ipsa sic et 
generabilitatem ipsorum et corruptibilitatem Et hoc quidem indubitabile 
estimo et ex eo quod dicit transmutationem quandam generationem 
et corruptionem tamquam alio post aliud genito et corrupto et ex eo 
quod adversum dicentes genitum quidem mundum sed incorruptibilem 
contradicendo ostendit quod genitum semper et corrumpitur Et nichil 
mirum quod omnibus manifesta vult semper accipere Aristotiles et hoc 
dicere genitum quod omni generatione participat et manifeste videtur in 
parte temporis genitum et corruptum Plato autem novit quidem et hanc 
generationem eam que eorum que sub luna oppositam corruptioni in 
decimo Legum scribens ita Fit itaque omnium generatio quandocumque 
aliqua passio fuerit manifesta ut quandocumque principium 
accipiens augmentum ad primum venerit transitum et ab hoc in proximum 
et usque ad tria veniens sensum habeat sentientibus Transiens 
quidem igitur sic et transmotum fit omne est autem enter ens quando 
manet transmutatum autem in alium habitum corruptum est perfecte 
Novit autem et alteram secundum quam quod in distensionem corporalem 
devenit non potens adhuc se ipsum producere sed ex alia aliqua 
causa solum subsistens genitum dicitur ad enter ens contradivisum tamquam 
ad causam suam proximam Necesse enim quod generatur et quod 


subsistentiam aliunde habet ab  ente et authypostato subsistere aut in 
infinitum ire genitum semper ante genitum ponentes Hoc itaque genitum 
post hoc ens diffiniens in Timeo secundum ipsum genitum esse 
dicit mundum Et diffinitio quidem amborum a cognitivis in nobis virtutibus 
facta sic aliqualiter habet Quid quod ens semper generationem 
autem non habens et quid genitum quidem ens autem numquam Hoc 
quidem itaque intelligentia cum ratione comprehensibile semper secundum 
eadem et eodem modo ens hoc autem opinione cum sensu irrationabili 
opinabile genitum et pereuns enter autem numquam ens Secundum 
hoc autem genitum et mundum ab enter ente deo proxime 
subsistentem ait Plato esse genitum scribens ita de mundo Utrum erat 
semper generationis principium habens nullum aut genitus est Genitus 
est visibilis enim tangibilis que est et corpus habens Tale enim omne 
genitum et generabile apparuit Quod quidem enim authypostatum 
impartibile esse oportet et totum toti sibi ipsi adaptari et propter hoc non 
ens authypostaton ab altero penitus habet esse et propter hoc genitum 
dicitur Quoniam autem quidam quod in diffinitione geniti pereuns 
prave intelligentes corruptionem mundi et celi videlicet sentire Platonem 
putant necessarium est dicere quid hoc pereuns significat Mox quidem 
igitur cum genito et pereunte appositum hoc enter autem numquam 


ens evidenter ut estimo preacceptis ostendit quod ab eo quod est quandoque 
exemptum est perpetuum existens nam numquam in eternis 
dicitur proprie semper autem subsistens propter proxime ab enter ente 
et ab immobili productum esse propter hoc iterum quod non authypostaton 
et quod non enter ens neque totum simul et omne esse quod vere 
est transmutationem habet quandam alias aliam suscipiens quia faciens 
proxime causa immobilis existit et propter sui idoneitatem proxime 
ab enter ente ipso instituto Et quod transmutationem non ut in parte 
temporis genito et corrupto putat convenire Plato sed propter corporalem 
naturam propter quam simul totam non habet sui ipsius beatitudinem 
sicut enter ens ex hiis que in Politico scripta sunt existimo 
doceri de facili habent enim ita aliqualiter ut recordor Quem autem 
celum aut mundum denominavimus multis quidem et beatis  participavit 
ab eo qui genuit attamen et communicavit etiam corpore unde et 
impossibile fuit manere ipsum omnino expertem transmutatione At 
siquidem corrumperetur si quidem in alium mundum haberet utique 
locum transmutationis nomen si autem in non ens non utique transmutari 
diceretur transmutatur enim quod transit ab alio in aliud Qualiter 
autem utique expertem omnino dixit si non aliquid et transmutabile 
haberet Sed et quod neque in parte temporis genitum esse mundum 
neque in parte temporis corrumpi putat Plato ex scriptis in Timeo 
palam primo quidem quia tempus cum celo genitum esse ait plane 
dicens tempus autem cum celo genitum est Impossibile igitur tempus 


ante celum esse si autem hoc non utique a tempore aliquo celum 
incepit fieri preextitisset enim utique sibi tempus et instantis illius 
secundum quod generabatur mundus omnino erat aliquod precedens 
preteritum Sed neque in parte temporis corrumpi possibile rursum 
enim post illud presens secundum quod corrumpitur 
erit aliquod futurum Si autem induxit ut simul generantes simul 
et solvant utique quandoque solutio aliqua ipsorum fiat per hoc ipsum 
insolubilitas ostendatur si enim necesse cum tempore solvi mundum 
siquidem solveretur tempus autem indissolubile siquidem quod quandoque 
solvitur habet post se ipsum tempus  nam quandoque est pars 
temporis  palam quod et mundus insolubilis Nam et superinduxit 
dictis hec Et secundum exemplum eternalis nature ut tamquam simillimus 
ipsi secundum virtutem sit quod quidem enim paradigma id est 
exemplum omne eterna sunt quod autem rursum per finem omni tempore 
genitus que et ens et futurus Qualiter igitur quod tale a tempore 
aliquo genitum utique erit puta si forte ante sex milia annorum aut in 
tempore aliquo corruptum quod omni tempore est genitum et ens et 
futurum Sed non potentes isti temporis eternitatem distinguere ab 
eterno semper tempus in parte temporis fieri et corrumpi dicentes non 
verecundantur et Platonem invocant testem dicentem ut hoc tamquam 
simillimum sit perfecto et intellectuali animali ad imitationem eternalis 
nature Et quidem quomodo utique esset simillimum eterno quod in 
parte temporis subsistit et paucissima ut isti aiunt et maxime si ad eternum 


comparetur Et quid oportet multa dicere quando plane dicit Plato 
quod propter sui ipsorum quidem naturam corporalem existentem et 
dimensionatam celestia que et que sub luna et terra de hac enim plane 
dicit et  aliorum elementorum totalitates transmutatione aliqua participantia 
non sunt penitus immortalia propter bonitatem autem eius qui 
proxime ipsa condidit semper sua bona ipsis influentem indissolubilia 
sunt et non adipiscuntur sortem mortis Melius autem ut estimo ipsa 
Platonis verba audire magis autem que a conditore universorum cuius 
intellectus nobis et operationes prophetizans Plato exclamavit dicens 
Quoniam igitur omnes quicumque circa polum versantur immanifeste 
et quicumque apparent secundum quantumcumque voluerint dii generationem 
habent qui hoc universum genuit dicit ad ipsos hec Dii deorum 
quorum ego conditor pater que operum per me genitorum omnia hec 
insolubilia me volente Factum quidem omne solubile attamen bene 
armonizatum et habens bene solvere velle pravi propter quod quidem et 
quoniam quidem geniti estis immortales quidem non estis neque indissolubiles 
omnino non tamen dissolvemini neque sortiemini sortem mortis 
mea voluntate maiori adhuc vinculo principaliori sortiti illis quibus 
quando geniti estis colligati estis Nunc igitur quod dico ad vos ostendens 
addiscite Mortalia adhuc reliqua genera tria Hiis autem non genitis 
celum imperfectum erit omnia enim in se genera animalium non 
habebit oportebat autem si debeat perfectus sufficiens esse per me 
autem hec genita et vita participantia diis equabuntur utique Ut igitur 
mortalia que sint omne que hoc enter omne sit vertimini secundum naturam 


vos ad animalium productionem imitantes meam virtutem circa 
vestram generationem Secundum quod quidem ipsum immortalibus 
equivocum esse convenit divinum dictum precedens que in ipsis adinstar 
eorum que semper et vobis volentibus prosequamini sementans et assistens 
ego tradam de cetero autem vos immortali mortale copulantes operamini 
animalia et generate alimenta que dantes augete et detrimentum 
patientia iterum suscipite Quid utique erit hiis evidentius ad ostendendum 
Platonem ea quidem que a totius conditore proxime substituta sunt 
insolubilia que et immortalia putare propter ipsius bonitatem quamvis 
ipsa propter superventiciam habere unionem quam vinculum vocavit 
quantum  in se ipsis hoc est quantum in propria disgregatione et distensione 
ea que ab ente solubilia utique sint Quid autem erat planius hoc 
immortales quidem non estis omnino hoc est secundum omnem 
transmutationem intransmutabiles sicut ego non tamen dissolvemini 
neque sortiemini sortem mortis Et quis ita inverecundus est aut insensatus 
ut post hanc vocem putet Platonem existimare celum corruptibile 
Nichilo minus autem quando dicit mortalia adhuc tria genera derelinquite 
tamquam ipsis videlicet non existentibus mortalibus et precipit 
eternis per naturalem sui ipsorum versionem et motum mortale omne 
eterno quod a conditore adnecti  aliter enim non esset mortalia generari 
si non transmutabile esset quod subsistit propter quod et ita dixit 
ut igitur mortalia que sint omne que hoc enter omne sit vertimini secundum 
naturam vos ad animalium procreationem  quomodo igitur 


celestia mortalia ab immobiliter et eternaliter operante conditore producta 
Hec autem operamini animalia et generate alimenta que dantes 
augete et detrimentum patientia iterum suscipite convenienter ut estimo 
et ad deos elementocratoras dicuntur eos qui tota elementa sunt superegressi 
secundum quod habent aliquid et ipsi perpetuum ab hiis enim 
proxime que sub luna elementis et generantur et nutriuntur et augentur 
partialia animalia et detrimentum patientia iterum in elementorum totalitates 
resolvuntur Sed quod quidem tanta dicere videatur ultra mensuram 
ad expositionem dictorum Aristotilis neque ipse ignoro proponens 
autem solvere instantias oppugnantium ad celi ingenerabilitatem et 
incorruptibilitatem et producentium Platonem adversus Aristotilem tamquam 
eis consonum non immerito ut estimo ea que Platoni videntur de 
hiis rescripsi Sed redeundum ad ea que Aristotilis 
Similiter autem rationabile existimare de ipso et quod ingenitum et 
incorruptibile 
Dictum fuit prius quod cum ostendisset circulo feribile corpus et 
prius natura et perfectius hiis que sub luna et a motu locali qui super 
rectam exemptum proponit et omnes alias transmutationes ab ipso 
removere generationem scilicet et corruptionem et augmentum et diminutionem 
Et  ingenerabilitatem et incorruptibilitatem sillogizat et sillogismorum 
resolutio exponitur Et quia alias quidem propositiones 
demonstravit in hiis Aristotiles dicentem quidem quod circulo feribile 
corpus non habet contrarium per hoc contrariorum autem et lationes 


contrarie si enim contraria secundum naturam sunt que contraria principia 
motuum habent palam quod contrariorum contrarii sunt motus si 
igitur in motu secundum naturam circulo feribilis corporis hoc est circulari 
motui de hiis enim que secundum naturam est sermo non est 
contrarius motus secundum naturam palam quod circulo feribili corpori 
non est contrarium Alexander autem in prima figura concludit sillogismum 
ita cuius naturalis corporis motui non est motus contrarius neque 
ipsi utique aliquid erit contrarium motui autem secundum naturam 
circulo moti corporis nullus motus est contrarius neque ergo ei quod 
secundum naturam movetur hoc motu Duas igitur propositiones totius 
sillogismi sine demonstratione accepit scilicet dicentem quia quod 
generatur et corrumpitur ex contrario generatur et in contrarium corrumpitur 
subiecto aliquo et dicentem quod circulari motui non est contrarius 
Sed hanc quidem tamquam petitam nunc posterius ostendit quia 
noluit interponere ipsius ostensionem alterius autem ostensionem remisit 
ad dicta in primo de Naturali auditu quorum et ego secundum 
posse feci dearticulationem per plura Hiis autem positis concluditur 
quod circulo feribile corpus non habens neque ex quo generetur neque in 
quod corrumpatur ingenerabile et incorruptibile erit Notat autem 
Alexander in hiis quod siquidem contraria maxime secundum naturam 
sunt que contrarios habent motus magis contraria erit terra igni quam 
aqua secundum naturam quamvis aqua quidem frigida et humida existens 
secundum ambas qualitates opponitur igni calido et sicco existenti 
terra autem frigida et sicca existens secundum unum solum scilicet frigidum 
Et hoc etiam notat quod cum dixit recte natura quod debet esse 
ingenitum exemptum esse a contrariis ostendit quod secundum naturam 
celestia oportet habere ingenerabilitatem et non ut quidam faciunt ipsum 
quidem corruptibile sua natura petitiones autem quasdam petunt 
volentes facere ipsum incorruptibile Et videtur reducere in Platonem 


dicentem immortales quidem non estis omnino non tamen dissolvemini 
propter meam voluntatem tamquam a conditore dicta Insinuat 
autem Plato quod quantum est in natura celestium distensa et corporea 
et ab enter ente egressa  et propter hoc non potente totam simul ducere 
eternitatem non sunt immortalia omnino propter subsistentiam autem 
proximam ab immobili causa intransmutabilem ipsorum transmutationem 
facientem et eam que a distensione solutionem meliori vinculo 
unionis precapientem ipsa manent Et hoc quidem non omnino immortales 
adiacet manifestans ut estimo quod non et a se ipsis et a causa 
habent immortalitatem sicut authypostata sed a causa sola producuntur 
Noto autem et ego quod a contrariis exemptum esse vult corpus celeste 
non simpliciter ab hiis que secundum proprietatem contrariis sed ab hiis 
que in invicem transmutantur et coexistere invicem non possunt qualia 
que sub luna sunt contraria quoniam palam quod motu simul et statione 
participat celeste corpus in eodem loco circumgiratum et idemptitate et 
diversitate uno que et multitudine sed coexistentibus invicem et constituentibus 
invicem non tamen corrumpentibus ut que sub luna neque 
transmutantibus <in> invicem 
At vero et quod augetur omne augetur a congeneo Quamvis ex 
suppositione accepto quod circulari motui non est contrarius motus 
secundum naturam conclusit celeste corpus ingenitum esse et incorruptibile 
et isto utens quod et inaugmentabile et indiminuibile ostendit accipiens 
quod augmentatio generatio quedam est et sicut non generatur 
aliquid non habens sibi contrarium ex quo generetur ita neque augmentatur 


neque diminuitur etenim diminutio corruptio quedam est Ut et iterum 
sillogizetur sic quod augmentatur ex contrario augmentatur ex 
quo et generatur circulo feribile corpus non habet contrarium ex quo 
generetur Quod augmentatio sit generatio quedam et quod augmentatur 
ex contrario augmentatur manifestum quod enim apponitur ei quod 
augmentatur simile ipsi factum sic apponitur et nutrit et auget id cui 
apponitur quod autem simile factum ei cui apponitur ex dissimili sibi et 
contrario fit simile non habenti igitur contrarium non possibile simile 
aliquid fieri  quia quod fit omne ex contrario fit idem autem contrarium 
similibus est quare quod ipsi quod apponitur est contrarium et simili ei 
scilicet cui apponitur contrarium est Aristotiles autem certius aliquid 
insinuavit per hoc huic autem non est ex quo fit Ex quo enim fit aliquid 
ex hoc nutritur et augetur aut proxime aut a longe etsi ex spermate et 
menstruo generetur animal tamen sperma et menstruum ex hiis generantur 
ex quibus nutritur et augetur animal et alitur igitur et augetur ex 
quibus generatur non habens igitur ex quo generetur neque ex quo 
nutriatur et augeatur habebit neque enim quod apponitur alterum aliquid 
erit siquidem ex ipso et hoc generatur ex quo illud cui apponitur 
Alexander autem ait si simile aliquid generatur corpori circulari quod 
appositum augebit erit et ipsum circulare ad idem enim est motus partibus 
et toti si autem hoc et totum utique erit genitum Resoluto autem 
eo quod apponitur in materiam eo cui apponitur hoc est in carnes et ossa 
et alias omiomeras partes hee enim sunt que aluntur immediate que 
quidem habent rationem materie ad organicas partes et ad totum animal 
Eadem autem ratione quod neque diminuatur ostendetur Quod enim 


diminuitur abscedente aliqua earum que in ipso parte diminuitur abscedens 
autem simile factum et in contrarium sibi transmutatum ut non 
adhuc coexistat abscedit Quare quod diminuitur contrarium habere est 
necesse ex quo augetur et generatur circulo autem mobile corpus neque 
augetur neque generatur neque habet contrarium Totaliter autem quod 
non natum est augeri si diminuitur corrumpitur ostensum est autem et 
incorruptibile quod celeste Propter quid autem Aristotiles non sicut 
nos augmentationem per alimentum conclusit sed ex se dixit augens 
deberet esse congeneum ei quod augetur Aut propter diligentiam quam 
ubique servat Etenim augeri ut videtur naturaliter putat et simplicia 
corpora appositione similium ut insinuat post pauca dicens quod videmus 
etiam elementa augmentationem habentia et diminutionem nutriri 
autem organica non naturaliter sed a nutritiva anima Palam autem quod 
etsi ita se habeat neque ostensio predicta prepeditur ex quo enim fit aliquid 
ex hoc et augetur congeneo facto et apposito 
 Si autem est inaugmentabile et incorruptibile eiusdem 
intellectus est existimare et inalterabile esse 
Sicut inaugmentabilitatem per ingenerabilitatem ostendit  non enim 
est ait huic ex quo genitum sit  sic inalterabilitatem per inaugmentabilitatem 
ostendit et per indiminuibilitatem quod quidem nunc incorruptibile 


ut estimo vocavit sillogizans ita quod alteratur secundum 
qualitatem transmutatur quod secundum qualitatem transmutatur secundum 
passionem transmutatur tripliciter enim dictis corporalibus qualibus 
aut secundum passionem solum sensibilem ut quando calefit aliquis 
superficialiter aut secundum dispositionem quando disponitur 
secundum caliditatem ut etiam dicatur calidus aut secundum habitum 
quando mansiva fuit dispositio ubique passio consideratur propter quod 
et Aristotiles non sine hiis que secundum passiones transmutationibus 
generari ait Quamvis enim alia species sit habitus et dispositio tamen et 
hee cum passione perficiuntur patiente enim aliquo fiunt quare que 
alterantur secundum passionem transmutantur Naturalia corpora videmus 
omnia augmentationem habentia et diminutionem nam animalium 
corpora et plante et simplicia corpora et simpliciter quecumque secundum 
passionem transmutantur Si igitur que quidem alterantur corporaliter 
augentur et diminuuntur quod neque augetur neque diminuitur hoc 
non alteratur neque enim secundum passionem transmutatur Et cathegorice 
autem sic que secundum passionem alterantur augentur et diminuuntur 
circulare corpus non augetur neque diminuitur circulare ergo 
corpus non alteratur secundum passionem Et magis ita michi videtur 
concludere Aristotiles conclusionem inalterabile tamquam <secundum> 
passionem non alteratum Notandum autem ait Alexander quod 
textus non tamquam necessarius sed secundum rationabilitatem dictus 


est neque enim si in hiis que pati nata sunt habitus cum passione iam 
et impassibilibus necessarium neque si que alterantur augmentari et 
diminui videmus in hiis que apud nos rationabile et universaliter si quid 
alteratur hoc augeri Si quidem enim qua alteratur hac augetur et diminuitur 
necessitatem habet sermo si autem non nequaquam Sed et in 
Predicamentis ait ipse Aristotiles dixit quod neque augeri necessarium 
est que secundum passionem mota neque diminui Quorum quidem 
enim ait Alexander substantie ei que secundum speciem est contrarium 
aliquod et  passionibus hec propter quidem eam que secundum substantiam 
contrarietatem erunt simul quidem generabilia et corruptibilia 
simul autem augmentabilia et diminuibilia propter eam autem que 
secundum passionem alterabilia quecumque autem neque unam habentia 
secundum substantiam contrarietatem sunt in qualitatibus habentibus 
contrarietatem hec ingenerabilia entia et inaugmentabilia nichil prohibet 
alterari et ita pati Notandum autem ait et quod non propter nullum esse 
contrarium ipsorum accidenti qualitati inalterabilia ipsa ostendit et quidem 
usus fuit utique ipso si sic putavit sicut et ingenerabilia ostendit eo 
quod nullum sit contrarium Et dicentibus ait Aristotilem dicere quintum 
corpus non quale facile erat ipsi hinc ostendere quod inalterabile 
quod enim non a principio habet qualitatem neque utique secundum 
qualitatem transmutabitur Notavi autem hoc ait pro ostensione quod 
etsi accidat corpus circulo feribile quod post solem calefactum a solis 
circulatione transmittere ulteriori corpori caliditatem provenientem a 
motu illius nullum inconveniens affert substantie corporis circulo feribilis 
non enim semper quod alteratur corruptibile est sed quecumque 
secundum substantiam sunt possibilia transmutari talia autem quorum 


substantie et speciei est aliquid contrarium Ut enim ipse dicit illud est 
impassibile omnis mortalis difficultatis sed non simpliciter impassibile 
non enim si accidenti alicui sit aliquod contrarium iam et ipsi 
necesse contrarium Astra enim quidem colores habent si autem omnis 
color aut albus aut niger aut mixtus erit utique aut contrarium ipsi colori 
aut ex contrariis color ipsorum compositus sed non propter hoc corruptibilia 
sunt astra quia non in substantia ipsorum color Hec Alexandro 
dicente fere ipsis verbis primo quidem attendere rogo si Aristotiles ita 
subito in tali negotio sillogizabat et preter rationem quamvis secundum 
rationabilitatem acceptum esse dicat iste verecundus Deinde dicendum 
ut estimo quod Aristotiles non omnem alterationem abnegat a celestibus 
non enim utique et perfectivam in invicem traditionem et transumptionem 
sed eam que secundum passionem que sepe quidem etsi secundum 
accidens tamen et causa fit augmentationis et diminutionis que 
enim exsiccantur et patiuntur siccitatis passionem et maxime secundum 
dispositionem vel etiam adhuc magis secundum habitum diminuuntur et 
que humectantur apposita humiditate augmentantur sic etiam que quidem 
inspissantur diminuuntur que autem rarefiunt augmentantur 
excepto quod quamvis non tamquam cause considerentur tamen 
concurrunt semper alterabilibus passionibus augmentatio et diminutio 
non tamen omni alterationi palam enim ut estimo quod et celestia  corpora 
agunt in invicem et tradunt invicem suas bonitates alias que alias 
secundum diversas figurationes Sicut enim luna videtur alias secundum 
aliam aliquam suarum partium suscipiens solare lumen secundum differentes 
distantias ad ipsum sic et omnia in invicem agunt quamvis 
occulte nobis sint tales alterationes Palam enim ut estimo hoc et ex hiis 


que in hec effectibus alias enim aliorum causa fiunt illa secundum 
diversas ipsorum figurationes et diversas complexiones et neque in luna 
augmentatio vel diminutio videtur facta cum tali alteratione et quidem 
neque tam evidente existente in aliis astris preter quam quando propinquiora 
terre aut remotiora fiunt tunc enim propter distantiam ad nos 
diversam existentem videntur nobis habentia diversam magnitudinem 
Neque enim sunt traditiones iste passive sed perfective coexistere enim 
ibi possunt et contraria hic vero propter eam que ab invicem distantiam 
non apta nata coexistere invicem exterminant invicem et propter hoc 
passive agunt Ferrum quidem enim ab igne calefactum passive alteratum 
non adhuc infrigidare potest quamvis frigidum secundum naturam 
existens quia secundum passionem operatur luna vero quamvis alteretur 
aliqualiter a solaribus radiis et transmittat in nos lumen solare tamen 
cum sua proprietate non enim transmutavit aliquid a substantia ipsius 
alteratio sed perfecit solum inexistentes virtutes Bene enim dicit et 
Mellissus quia quod triquaque myribus annis alterum fit secundum 
substantiam videlicet peribit utique in toto tempore Quare etsi alterari 
dicat quis celestia ad invicem non secundum passionem fieri dicat 
alterationem hanc sed perfectivam ut et anima alterari dicetur indivinata 
Passio enim secundum transmutationem alicuius substantialis fit 
propter quod et alia species alterationis est que secundum passionem 
preter eam que secundum virtutem Et propter hoc bene ut estimo Aristotiles 
non simpliciter omnem alterationem sed passivam abnegat a 
celestibus cui semper et augmentatio et diminutio et corruptio coexistit 
et propter hoc alterationes quas debebat abnegare ad passionem transsumpsit 
dicens qualis autem habitus quidem et dispositiones non sine 


transmutationibus que secundum passiones fiunt que autem secundum 
passionem in se habet  passionem Et procedens etiam quod sic inalterabile 
tamquam impassibile dixit manifestavit per hoc quod dicit et inalterabile 
et impassibile est primum corporum Quare et Alexandro 
dicenti alterationem quidem in celestibus non deficere secundum Aristotilem 
consentiendum tamquam et qualitate existente ibi non tamen passivam 
alterationem concedendum secundum ipsum non enim utique 
festinavit per impassibilitatem ostendere inalterabilitatem Et oportet hoc 
cum demonstratione intelligentem necessitatem ipsius videre nam 
transmutabiliter patientia eorum que secundum naturam corporum et 
augmentantur et diminuuntur et generantur et corrumpuntur non tamen 
ipso alterari augmentantur aut diminuuntur sed sunt quidem in elementatis 
ambo rationem autem habentia propriam propter quod in Predicamentis 
dixit Aristotiles quod neque augeri necessarium est que 
secundum passionem moventur neque diminui neque enim ratione 
passionis augentur aut diminuuntur et inest semper augeri et minui 
patientibus transmutabilem habentibus naturam Qualiter autem que 
secundum substantiam habent contrarietatem hec ait Alexander augeri et 
minui et generari et corrumpi siquidem substantie nichil est contrarium 
excepta privatione ipsius que activam virtutem non habet sed idoneitatem 
solam supponit et quod generatur ex hac non tamquam faciente sed 
tamquam post hanc et tamquam ex idoneo ad ipsum Si igitur non 
solum ex contrario sed et a contrario est generatio contrarietas autem in 
qualitatibus consideratur palam quod secundum passiones qualitatum et 
generationes et corruptiones accidunt et augmentationes et diminutiones 
elementis enim secundum qualitates in invicem transmutatis hec accidunt 
transmutantur autem agentia in invicem et patientia ab invicem ut 
quodam modo secundum accidens sit que secundum substantiam transmutatio 


obsequens ei que secundum qualitates quia transmutantur quidem 
proprie et immediate necessario a contrario substantie autem 
contrarium non est sed complentibus substantiam qualitatibus et hac 
secundum substantiam transmutatio quia eorum que secundum substantiam 
insunt est Bene igitur et examinate Aristotiles que passive alterantur 
hec et secundum substantiam pati ait intensa enim passio transmutationem 
facit semper elementorum substantiam constituentium bene 
autem eam que secundum passionem alterationem a celestibus abnegavit 
contentus predemonstratis si enim que passive alterantur et secundum 
substantiam patiuntur genita et corrupta et augmentata et diminuta 
palam quod que ab hiis exempta sunt et supra passivam alterationem 
extolluntur Quare et calefieri a sole speras que infra ipsum et transmittere 
huc caliditatem  dictum ab Alexandro restrictive intelligendum passivam 
quidem aliquam caliditatem nullatenus ibi concedendo accidere 
omnino enim utique assequeretur et secundum substantiam transmutatio 
perfectivam autem et vivificam quandam coexistentem hiis qui 
secundum naturam habitibus illorum eam que a sole traditionem dicendum 
sed non transmutativam ipsorum sicut eam que secundum passionem 
alterationem Nam et hic passionaliter aer solis fecundum suscipiens 
caliditatem passionaliter que hic calefacit non enim solum 
solares defluentias sed etiam aliorum celestium passionaliter suscipiunt 
que hic Si autem celeste est impassibile omnis mortalis difficultatis 
palam quod et omnis passio mortalibus inexistens removetur ut et caliditas 
hec passiva que intensa etiam substantiam dissolvit non conveniat 


ipsi neque species universaliter talis generativa existens Quare si quidem 
hec sola passio dicitur que generativa omnis passio tamquam talis 
existens abnegatur a celesti si autem est aliqua et perfectiva passio dicta 
celestis corporis que et celesti convenit alius utique erit de illa sermo 
Quamvis autem contrarios colores aut alias qualitates in celestibus 
supponat quis non utique erunt corruptibilia illa propter coexistere 
consentanee ibi contraria ut dictum est sepe non seditionalia propter 
quod quidem neque passivam habent eam que in invicem actionem et 
passionem quia neque transmutare invicem volunt 
<Quod quidem igitur sempiternum et neque augmentum habens neque 
decrementum usque illuc manifestum ex dictis est> 
Memoratur autem proxime demonstratorum de circulariter feribili 
corpore quod eternum siquidem neque generationem habet neque corruptionem 
et quod neque augmentationem neque diminutionem habet 
tale autem existens et insenescibile est et etiam inalterabile et sic inalterabile 
ut impassibile Michi enim non frustra videtur ultimo apposuisse 
impassibile sed tamquam omnibus hiis secundum passiones accidentibus 
Hoc autem si quis suppositis credit dicemus utique et primas 
suppositiones ex quibus demonstrationes concluse sunt de quibus et 
Plotinus dixit Aristotili quidem enim nullus utique labor erit si quis 
ipsi suppositiones quinti corporis acceptaverit hinc ut estimo sumens 
ipsum dicet autem utique suppositiones et fundamenta omnia ex quibus 
demonstrationes concluse sunt Forte autem convenientius est intelligere 
suppositionem que dicit quod circulari motui non est contrarius motus et 
quod que generantur et corrumpuntur ex contrariis generantur et in 
contraria corrumpuntur Hec  enim tamquam suppositiones accipiens ex 


ipsis omnia conclusit hec quidem nunc demonstraturus hoc autem in 
Physicis demonstratum 
<Videtur autem et ratio apparentibus testificari usque illuc 
impossibile enim aliter> 
Duo hec nobis ad fidem veritatis conferunt demonstrativa ratio et 
communis hominum acceptatio aut que a sensu evidentia et consonis 
quidem ipsis et maxime in naturalibus rebus ex sensu habentibus 
demonstrationem irrefragabilis fides fit dissentientibus autem dubitatio 
quedam relinquitur Merito igitur post demonstrationes et eam que ab 
apparentibus producit fidem que quibusdam et plurimis sufficit ad sic 
existimare Tria autem ab apparentibus inducit testimonia unum quidem 
a suspicione que apud homines de celestibus secundum autem a sensu et 
memoria que de ipsis et tertium a nomine vocantium ipsum etherem 
Primum autem dividit Alexander in hoc quod omnes homines existimant 
deos esse et in hoc quod divinum existimant in loco qui sursum ait 
autem quod ambo esse ratio ostendit et quia est quod divinum  nam 
ingenitum et incorruptibile et inaugmentabile et impassibile corpus aliquod 
ostendens ratio et prius aliis omnibus et perfectius hec deos esse 
probavit et ostendit  sed et ait que ostendit esse circulariter motum 
et circa medium universi quod in loco qui sursum est hoc probavit 
Hec quidem igitur Alexander Forte autem nunc suspicionem omnium 
hominum quod sint dii adducit in testimonium quia omnes homines 
quicumque putant esse deos propter Ipponas et Diagoras et sicubi sunt 


aliqui in locis nobis incognitis in hoc infortunati quicumque putant 
omnes supremum locum divino assignant Sed non ex esse corpora talia 
deos esse probavit Aristotiles nisi forte deorum existentia habitacula 
quoniam quod sint dii eternales intellectuales in octavo de Naturali 
auditu ostendit et in Methaphisica Et hoc tamquam immortali 
immortale coaptatum de loco et celesti corpore intelligit Alexander tamquam 
hoc existente deo et hoc impossibile enim aliter sic intelligit 
quod impossibile supremum locum  divinum esse non existente ibi deo 
Et hoc quidem verum immortali autem deo immortale celeste corpus 
coaptatum esse ait et locum et impossibile enim aliter hoc est non 
immortali immortale coaptatum esse Hoc autem omnes et non solum 
Grecos sed et barbaros ostendit in animabus naturalem quandam talem 
suspicionem 
<Siquidem igitur est aliquid divinum quemadmodum est usque illuc 
dicta sunt bene> 
Et hic Alexander sillogismum ita producit si est aliquid divinum hoc 
est si sunt dii et que a nobis sunt dicta de circulari corpore dicta sunt 
bene at vero dii sunt eterni que et in supremo loco et omnia quecumque 
diximus et que a nobis ergo sunt dicta de prima substantia dicta sunt 
bene Forte autem non dixit si sunt dii sed si est aliquod divinum corpus 
hoc est circulo feribile et bene dicta sunt que dicta sunt de ipso 
Hoc autem eiper oun id est siquidem igitur bene notavit Alexander quod 


parasynaptico id est copulativo assimilavit propter evidentiam si enim 
mundani dii quod quidem tamquam probatum et evidens dimisit est aliquod 
divinum corpus exemptum ab ipsis Siquidem igitur est aliquod 
divinum corpus bene dicta sunt que de circulariter feribili corpore 
tamquam hoc existente divino ut manifestavit communis hominum suspicio 
Accidit autem hoc et per sensum sufficienter 
Secundam hanc fidem demonstratis apponit de hoc quod circulariter 
feribile corpus sit ingenitum et incorruptibile et impassibile est autem 
que a sensu nostro traducto nobis ab antiquo ex quo memorie talium 
tradite sunt Audivi autem ego Egyptios quidem astrorum observationes 
habuisse descriptas non paucioribus quam a quinque milibus annorum 
Babilonios autem adhuc a pluribus A tantis autem temporibus nichil 
narratum est eorum que circa celum aliter habens quam nunc neque 
circa numerum astrorum neque circa magnitudinem ipsorum vel colorem 
neque circa motus restitutivos Quod autem in tantis  annis nichil variatum 
est sed in akme sua existens semper quomodo possibile est pertransiens 


akmen corrumpi Iam enim aiunt isti hos dies esse novissimos 
mundo Et quidem ut estimo una hora in idemptitate manens invariabiliter 
palam est quod sit a generatione et corruptione exemptum quod 
enim generatur omne in principio cuiusdam temporis ex imperfecto incipiens 
ad perfectionem suam et akmen procedens videmus et ita ab akme 
in parakmen delatum corrumpitur quod autem toto tempore hominibus 
cognito in idemptitate mansit incertum ne est neque generari neque 
corrumpi Extremum autem celum dixit circulariter feribile corpus 
contradistinguens ipsum ad totum mundum celum ipsum vocatum Vide 
autem quod quibus utique alius tamquam evidentissimis ostensionibus 
usus fuisset hiis ipse tamquam persuasionibus utitur post demonstrationes 
<Videtur autem et nomen ab antiquis datum esse usque illuc nominat 
enim ethera pro igne> 
Tertiam persuasionem ad perpetuitatem producit eam que a nomine 
tradito usque <nunc> ab antiquis Duos autem intellectus nobis a nomine 
insinuat ab ipsis imponentibus ethera enim ipsum appellaverunt tamquam 
supremum et omnibus superlocatum hiis que sub luna elementis 
quorum unumquodque proprio quodam nomine vocaverunt singulariter 
celum nomine etheris nominantes extremum et superexcedens insinuantes 
et subtilissimum et purissimum eorum que sub ipso Insinuat 
autem nomen et semper currere perpetuum sibi motum convenire exprimens 


et perpetuitatem subsistentie coinsinuantem Volens autem ostendere 
non solos hos homines eos qui ab imponentibus nomen usque nunc 
habuisse hanc opinionem sepe ait in homines devenisse easdem opiniones 
etsi fiant quandoque medie interruptiones Palam autem quod 
estimandum veras opiniones sepe devenire easdem manens enim rerum 
natura et eos qui paulo ante erraverunt reducit iterum ad se ipsam false 
autem opiniones indeterminate existentes et apud indeterminate  motas 
animas facte non estimo quod semper revertantur eedem Accusat autem 
Anaxagoram non bene ethimologizantem nomen etheris ab ethin quod 
est ardere et propter hoc utentem ipso in igne Si esset hec nominis 
secundum naturam intelligentia apud nos utique ignis vocaretur ether 
que igitur utilitas duobus nominibus in significationem unius utentem 
alterum significatorum obtegere 
Sed quoniam iterum iste qui se ipsum Gramaticum inscribit evidenter 
intentionem statuens similibus sibi persuadere mundum corruptibilem 
existimare et genitum a quodam tempore propter hoc irritatur adversus 
demonstrantes celum ingenitum et incorruptibile et adversus dicta in hiis 
ab Aristotile multam commovet feculentiam sermonum age nunc maximum 
Eraclea advocantes cooperatorem ad purgandum stercus quod in 
sermonibus ipsius suscepimus Proposita igitur in principio Aristotilis 
divisione significationum generabilis et ingenerabilis apud finem libri 
inquirit secundum quam significationem ostendit nunc Aristotiles celum 
ingenitum et scribit sic quod neque sic ingenitum utique sit celum aut 
mundus tamquam impossibili genitum esse existenti palam enim quod 


est et perfectionem sue nature accipit Igitur una et sola iam positio relinquitur 
si neque sic genitus esse potest tamquam principium essendi 
habens etsi non per generationem in esse productus est Quoniam igitur 
talem mundi generationem perimere volens Aristotiles utitur dignitate 
scilicet quod omne quod generatur ex contrariis generatur querendum si 
omne quod secundum tempus generatur ex contrariis semper habet generationem 
In hiis itaque sic quidem ingenitum tamquam impossibile 
genitum esse quod quidem est tertium significatum abnegat est enim 
ait et perfectionem accepit Equidem et Aristotiles omnino novit quia 
est sed sic est ut non genitus neque quandoque quidem ens quandoque 
autem non ens Una igitur ait relinquitur positio ingeniti si neque sic 
ingenitum ut tactus et fulguratio et totaliter que subito hec enim sunt in 
principium essendi habent quamvis non per generationem in esse 
producta sint Quale igitur dinumeratorum ab Aristotile trium significatorum 
ingenerabilis est quod nunc queritur Si enim neque quod tamquam 
 repente neque quod tamquam contingens quidem generari nondum 
autem genitum neque quod tamquam impossibile generari plane 
enim iste dicit quod neque sic ingenitum tamquam existente impossibili 
ipsum genitum esse frustra ut dicit proponebat inquirere secundum 
quod ingeniti significatum distinctorum ab ipso ait Aristotiles mundum 
ingenitum Et vide qualem positionem ait relinqui si neque sic 
genitum ut quod repente hoc est si sic ingenitum que enim subito inter 
ingenita posuit Aristotiles Et palam quod sic ingenitum ait esse tamquam 
impossibilia genitum esse sed non tamquam impossibilia qualitercumque 


subsistere sicut putavit iste duo et duo esse impossibile tria 
fieri non enim quia per generationem non potest hoc existere verum est 
dicere quod impossibile genitum esse sed quia totaliter entium non est 
Igitur qualis utique erit vir iste stolidus neque talia discernere potens et 
ausus contradicere adversus Aristotilem qui neque potuit videre propositum 
ab ipso ingeniti significatum et oppugnans ad ipsum Vides enim 
quod talem mundi generationem perimere putat Aristotilem scilicet tamquam 
principium essendi habentem quamvis non per generationem ad 
esse pervenerit quod quidem in repentinis est videre et quod tale scilicet 
principium essendi habens quamvis non per generationem in esse 
pervenerit non solum tamquam ingenitum Aristotiles secundum primum 
ingeniti significatum enumeravit sed et tamquam genitum secundum 
primum significatum geniti quando dixit sive genitum sive 
<sine> generari quandoque quidem ens quandoque autem non ens 
Quamvis iste igitur ignoret ad quid contradictionem faciat sciendum 
quod Aristotiles celum ingenitum et incorruptibile dicit tamquam eternum 
existens quod quidem significavit per tertium significatum ingeniti 
ubi dixit uno autem si quid totaliter impossibile generari ut quandoque 
quidem sit quandoque autem non et sic impossibile ut non 
verum sit dicere quod generabitur utique tale autem est quod non prius 
quidem non ens posterius autem ens et rursum iterum non ens sed semper 
ens Genitum enim diffiniens secundum primum modum si quid non 
prius ens posterius est aut potest totaliter generari sive per extensionem 
temporis transmutatum in esse ex non esse sive repente priori et posteriori 
partes  temporis significante et corruptibile rursum quod tali assimilatur 
quod prius ens posterius aut non est aut potest non esse sive per 
durationem temporis sive subito ad non esse transmutetur celum 


dicit ingenitum et incorruptibile tamquam supereminens a tali generatione 
et corruptione Et ad horum demonstrationem duabus utitur propositionibus 
ut dictum est prius scilicet dicente quia quod generatur ex 
contrariis generatur et in contraria corrumpitur et dicente quia circulari 
motui non est motus contrarius Ad has igitur duas contradicere proponens 
iste ad priorem contradicit et quecumque quidem dicere poteram 
ad intelligentiam Aristotilis de sensu harum dicta sunt prius ex illis 
autem facile ut estimo est dissolvere et huius viri instantias Dicit igitur 
quod Aristotiles quidem et huius expositor Alexander in proprie contrariis 
verificari volunt hoc contraria ex contrariis generari alii autem aliqui 
et tamquam de privatione et specie sanam esse aiunt suppositionem 
Et quod quidem neque in hiis que ab Aristotile dicta sunt cognoscit 
manifestat ipse Aristotiles dicens quod musicum fit non ex musico 
verumptamen non ex omni sed ex immusico et armonizatum ex 
inarmonizato fieri et inarmonizatum ex armonizato et corrumpi armonizatum 
in inarmonizationem et hanc non in quamcumque sed in oppositam 
Differt autem nichil de armonia dicere aut ordine aut compositione 
Qualiter igitur ait iste Aristotilem in proprie contrariis 
sermonem de generatione facere et in primo Phisice libro ex quo hec 
proposui ego Quod tamen et ex proprie contrariis palam et non oportebat 
de hoc prolongare sermonem neque stultitiam priorum adducere 
cum nulla sit oportunitas ipsorum Intendens enim ostendere quod celum 


dicat Aristotiles nullum habere contrarium secundum proprie contrarium 
hoc conatur ostendere ex celum habere privationem oppositam Ait 
igitur non utique dixit Aristotiles celum non habere aliquod contrarium 
si contrarium privationem dicebat  Necesse itaque rursum ipsius transcribere 
verba propter non credituros si quis omnino tam stulta scripsisset 
Si enim ait et concedatur celi motui non esse motum contrarium 
privationem quidem talis motus esse non impossibile omni enim rei 
naturali in subiecto esse habenti est aliqua opposita privatio naturalis 
autem quedam res et motus que enim ante motum et post quietationem 
motus immobilitas privatio existit talis motus Si igitur celi motui privationem 
quidem esse oppositam non est impossibile non ergo que secundum 
speciem et privationem sed que ut contraria accepit In hiis itaque 
primo quidem quomodo non attendit quod non utique Aristotiles concessit 
esse privationem contrarii motus qui putat se demonstrasse in octavo 
de Naturali auditu quod perpetuus est qui circularis Si autem esset 
ut iste ait et ante motum hunc et post motum immobilitas quomodo 
eternus motus esset Secundo autem quomodo nonne quod querebatur 
tamquam confessum accepit Quesito enim si eternum est celum et celi 
motus aut ab aliquo principio temporali genitum et finem essendi habebit 
secundum aliquod tempus iste tamquam confessus Aristotili etiam 
accipit quod et ante motum erat privatio ipsius et post motum aut ignorans 
quid significet privationis nomen aut siquidem novit quod significat 
absentiam speciei in nato habere ipsam mirabile quomodo malitiose 
aut insensate quod de eternitate inquirens confessum accipit et preexistentem 
et sequentem habere privationem Non enim utique ut estimo et 


hoc ignorat quod privationem que est absentia speciei impossibile 
coexistere cum ipsa et Aristotile plane dicente in Phisica non enim 
idem homini et immusico esse et hoc quidem permanet hoc autem non 
permanet quod quidem enim non oppositum permanet homo enim 
manet sub musico immusicum autem non permanet Quomodo igitur 
aut Aristotiles eternum putans privationem habere existimabat aut iste 
de eterno inquirens confessum accepit privationem habere Et siquidem 
hoc putabat verum alia adhuc demonstratione indiguit ad ostendendum 
quod intendebat quia consimiliter apud ipsum et celum et totus mundus 
genita sunt a principio aliquo temporali et in parte temporis corrumpentur 
Talia itaque ipsius sompnia prolongare amplius compellor  non quia 
multis indigeant sermonibus ad dissolvendum  nam et ceco quod dicitur 
est palam  sed ut addiscant qui propter magnitudinem librorum 
ipsius et antequam legant admirantes ipsum quomodo ignorans iste in 
quales agones pervenerit Nam post pauca ait album enim et nigrum et 
universaliter quorum oppositorum est aliquod intermedium contraria 
quidem hec omnino sunt speciei enim et privationis nullum intermedium 
in materia enim horum utrumque et non intermedia horum materia 
Quid enim album et nigrum non in materia Quid autem intermedium 
albi et nigri materia est Quomodo autem si via est et protensio 
quedam a privatione in speciem et a specie in privationem non erit 
utique aliquod intermedium et horum quamvis non sit nominatum 
Multa igitur talia dicendo proponit ostendere tandem quod non est 
verum quod sit generatio ex proprie contrariis et post hoc quod neque ut 
ex privatione Et quod quidem non ex proprie contrariis per plura putat 
ostendere quorum primum est hoc Si non solum ait accidentia sed 


et substantie generantur individue substantie autem nichil est contrarium 
ut in Predicamentis ipse Aristotiles docet qualiter omne quod 
generatur ex contrariis generatur Secundo ait si et irrationalium animarum 
est generatio et non omnis species anime ingenerabilis existit et 
incorruptibilis dicit aliquis nobis ex quo contrario anima equi et bovis et 
uniuscuiusque reliquorum brutorum animalium genite sunt aut iterum in 
quod contrarium corrupte resolvuntur Adhuc autem ait evidentius sermonis 
falsitas apparebit consideranti species anime Quod enim contrarium 
irascibili quod etiam generative et nutritive et augmentative et 
appetitive Tertio autem non in substantiis solum ait sed et in ipsis 
accidentibus non videtur vera Aristotilis suppositio generatur enim trigonum 
et circulus et relique figure et palam quod nulla harum ex contrariis 
fit siquidem non est figure figura contraria ut et ipsi videtur Adhuc 
autem ait quarto et ex dextro sinistrum fit hec autem ad aliquid non 
contraria Et simpliciter ait in quibuscumque predicamentis non sunt 
contraria palam quod que in hiis individua non ex contrariis habent 
generationem quintum et hoc apponens Sextum autem neque in ipsa 
qualitate in qua maxime contraria est universaliter verum ut ait puta in 
calido et frigido sicco et humido neque enim hec omnibus modis ex 
contrariis necesse generari Si enim aer ait neque colorem habet neque 
saporem ut probat quod neque visibilis est ipse neque  gustabilis transmutatur 
autem in aquam que et colorem habet et saporem ex quibus 
contrariis eorum qui in aere coloris et saporis generatur qui in aqua color 
et qui in aqua sapor Et si in terram ait aer transmutetur et si in ignem 
eadem dicendum Sed et secundum putrefactionem ait aeris generantur 
animalia varios colores habentia et saporum differentias ex quibus 


igitur in aere contrariis cum aer non habeat Ex convenienti autem 
privatione hoc est ex incoloratione que in aere generari concedit In 
igne autem de colore ipsius querit hoc est de lumine aut est aliquid 
ait contrarium lumini aut non est Si quidem igitur non est neque 
utique ex contrario generationem habebit si autem est quid utique erit 
aliud quam tenebra Tenebra autem privatio luminis ut ait in aliis 
ostensum esse sed non contrarium Si autem aliquis ait et concedat 
contrarium esse lumini tenebras et sic nichil minus si non et magis 
Aristotilis redarguitur sermo Quando enim ait ab aere per diem illuminato 
attrito ignis generatur non ut ex illuminato videlicet generatur sed 
ut ex aere nam et ex nocturno generatur Quod ergo in generato lumen 
non ex contrario genitum est 
Hec igitur tamquam eversiva sermonis Aristotilis per multa verba viro 
hoc producente pauca iam dictorum oportet me iterum dicere ex 
quibus ut estimo et hec et dicenda ab ipso dissolventur Sed quod quidem 
non ex proprie vocatis contrariis omnem generationem esse vult 
Aristotiles sed ex hiis que secundum speciem maxime et privationem 
opponuntur ex dictis in primo de Naturali auditu ad que et Aristotiles 
remisit presentem sermonem licet addiscere me transcribente aliqua 
ibi scriptorum Sumendum itaque primo quod omnium entium 
nullum neque facere natum est neque pati contingens a contingente 
neque generatur quodcumque ex quocumque nisi aliquis accipiat secundum 
accidens Qualiter enim utique generabitur album ex musico nisi si 
accidens sit albo aut nigro musicum Sed album quidem generatur non 
ex albo et hoc non ex omni sed ex nigro aut  intermediis et musicum 
non ex musico verumptamen non ex omni sed ex immusico aut si quid 


ipsorum est intermedium Neque itaque corrumpitur in contingens primum 
puta album non in musicum excepto si quandoque secundum 
accidens sed in non album et in non album non in quodcumque sed in 
nigrum vel intermedium similiter autem et musicum in non musicum et 
hoc non in contingens sed in immusicum vel si quid ipsorum est intermedium 
Similiter autem hoc et in aliis quoniam et non simplicia 
entium sed composita secundum eandem rationem se habent sed 
propter non nominatas esse oppositas dispositiones latet hoc accidens 
Necesse enim omne armonizatum ex inarmonizato generari et inarmonizatum 
ex armonizato et corrumpi armonizatum <in> inarmonizationem 
et hanc non in fortuitam sed in oppositam Differt autem <nichil> in 
armonia dicere aut ordine aut compositione manifestum enim quod 
eadem ratio At vero et domus et statua et quodcumque aliud generatur 
similiter domus enim generatur ex non componi sed ex divisa esse hec 
sic et statua et figuratorum aliquid ex infiguratione et unumquodque 
horum hec quidem ordo hec autem compositio quedam sunt Si igitur 
hoc est verum omne utique fiet quod fit et corrumpetur quod corrumpitur 
aut ex contrariis aut in contraria et horum intermedia intermedia 
autem ex contrariis sunt quare omnia utique erunt que natura generantur 
aut contraria aut ex contrariis Et sufficiebant quidem ut estimo hec 
ostendere quod magis speciem et privationem quam proprie vocata 
contraria principia generatorum et corruptorum Aristotiles ponit et 
exemplorum plurima ex illis afferens multa autem et in hiis que consequenter 
idem hoc manifestant Modicum autem apponatur inverecundissimum 
ut estimo confundens Quot quidem igitur principia eorum 
que circa generationem et quomodo dictum est palam quod oportet 
supponi aliquid contrariis et contraria esse Modo autem quodam alio 


non necessarium sufficiens enim est alterum contrariorum facere absentia 
et presentia transmutationem Palam quod absentia speciei privatio 
est quam paulo post nomine tenus dixit opponens ipsam speciei Dicto 
enim quod unum principium subiectum  inducit unum autem ratio 
hoc est species est autem contrarium huic privatio Quod quidem in 
oppositionem eam que secundum speciem et privationem tamquam 
ubique existentem omnes assummavit oppositiones aut contrarietates et 
ex hiis palam et ex aliis dictis in locis illis que longum esset transcribere 
quod autem hoc sic habente primo quidem ignorans vir iste videbitur 
penitus que ab Aristotile dicuntur qui et ostendere putat quod 
secundum oppositionem proprie contrariorum solam generationem et 
corruptionem Aristotiles perfici ait deinde omnes instantie ipsius quas 
secundum talem suspicionem fecit et tamquam patentes facte frustra 
facte sunt et demonstrationem Aristotilis non attingunt Testatur enim et 
iste etsi nequaquam sit dignus pro testimonio ignorans de quibus sit 
sermo testatur tamen quod ex privatione generatio ut et Aristotili videtur 
Nam ex aere genitus ignis secundum quod ait coloratus est non 
ex contrario generationem accepit sed ex sola convenienti privatione 
Quoniam autem non sufficit que huius vilia ostendere sed et ipsum 
dogma qualiter ex contrariis generatio oportet confirmari et que sint 
hec contraria nec non et instantias huius per singulas solvere rememoratis 
paucis hiis que secundum appositionem sic convertar ad solvendum 
tantum autem predicendum quod aliud est ginomenum id est quod 
est sub fieri generationis et aliud quod generatur ambo autem ab 


agente generantur ad invicem enim sunt faciens que et ginomenum ut et 
agens ginomenum faciat et ginomenum omne quod generatur ab agente 
generetur Impossibile enim ut et Plato ait sine causa generationem 
habere et a causa alia videlicet preter se ipsum Quod quidem enim 
authypostaton totum simul esse oportet subsistens que et substitutum 
quod autem ginomenum totum simul non est non enim utique genitum 
fuisset Est autem ginomenum quidem in quod agentis operatio infigitur 
hoc autem est quod subicitur velut lapis qui sculpitur in Mercurium 
hoc autem quod generatur species que efficitur ex operatione et forma 
Et vide quia qui sculpitur a sculptore Mercurii lapis est quia iste est qui 
ginomenus hoc autem quod generatur forma Omne autem quod ab 
agente ginomenum secundum speciem disponitur secundum quod agens 
operatur  velut lapis secundum speciem que in sculptore Mercurii et 
ligna secundum eam que in factore navis et sperma et menstruum secundum 
eam que in natura speciem animalis Omne autem quod secundum 
aliquam dispositionem disponitur non habens ipsam prius disponitur 
secundum ipsam non enim utique diceretur disponi at vero et idoneum 
ens ad disponi absentiam ergo speciei illius habet apte nate 
infieri absentia autem apti nati privatio est privationem ergo speciei 
habet quod debet generari et necesse privationem abscedere si debeat 
adesse species non enim possibile simul existere absentiam et presentiam 
speciei Et hoc quidem a substantiali generatione incipiens ad 
omnem procedit generationem nam et in accidentibus verum est dicere 
quia quod dealbatur prius non ens album sed habens absentiam albedinis 
et idoneum ens ad ipsam dealbatur a causa dealbante In contrariis 


autem proprie dictis quod est aptum natum ad oppositionem si non 
habet alterum contrariorum modis omnibus habet alterum vel intermedium 
quod enim dealbatur habens absentiam albedinis aut nigrum est 
aut aliquod intermediorum et ex ambobus commixtum et ad utrumque 
extremorum habens rationem oppositi tale enim fuscum ad album et 
nigrum et tepidum ad calidum et frigidum Similiter autem et in oppositis 
secundum ad aliquid quod dextrum fit aut ex sinistro fit dextrum 
hoc est prius sinistrum ens aut ex aliquo intermediorum Et affirmatio 
autem si fiat ex negatione fit et negatio ex affirmatione sunt enim hec 
immediata Communis autem ubique que secundum speciem et privationem 
oppositio etenim quod ex nigro album et ex sinistro dextrum fit ex 
non tali fit et ex absentia apti nati quare necesse omne quod generatur 
abiciens priorem dispositionem transumere illam speciem secundum 
quam dicitur generari Et hoc merito necesse enim removeri non potentia 
coexistere cum specie que advenit non possunt autem coexistere 
opposita secundum unamquamque oppositionum Semper autem ante 
adventum speciei secundum quam dicitur fieri quod generatur opposita 
illi inexistebant et fienti hoc est subiecto communiter quidem omnibus 
privatio advenientis speciei sive substantialis sit sive accidentalis in 
speciebus autem que ut accidens cum privatione et opposita speciebus 
illis secundum alias oppositiones Si itaque  hec vera dico et sillogizarem 
utique ex dictis sic omne quod generatur ab agente generatur quod ab 
agente generatur secundum speciem disponitur secundum quam agens 
operatur quod secundum aliquam speciem disponitur absentiam ipsius 
prius habens et idoneitatem ad ipsam hoc est privationem ipsius habens 
prius sic secundum ipsam disponitur habens privationem speciei que 


debet generari aut ipsam solam in substantiis aut alia opposita ad 
advenientem speciem ut in accidentibus abiciens primo aut privationem 
aut opposita tamquam non potentia coexistere cum specie que 
dicitur generari tunc disponitur secundum illam speciem abiciens 
opposita et tunc fiens quod dicitur generari ex oppositis in oppositam 
speciem transmutatur quod ergo generatur omne ex opposito generatur 
quod generatur quod quidem oportebat ostendere ut geometre dicunt 
et generatio ex oppositis et corruptio in opposita specie enim abscedente 
secundum opposita sibi transmutatur suppositum secundum privationem 
quidem in omnibus in quibusdam autem cum hac et secundum alias 
oppositiones Sed quomodo Aristotiles non ex oppositis sed ex contrariis 
dixit generari quod generatur Aut quia contraria opposita omnia 
vocavit secundum non posse coexistere invicem ipsa insigniens quod 
quidem tamquam oppositis inest propter quod quandoque quidem 
contraria quandoque autem opposita vocat ea ex quibus generatio aut 
enim quod subicitur ait aut oppositum Dico autem subici quidem 
hominem opponi autem immusicum Et sepe etiam opposita contraria 
vocat et contraria opposita secundum non manere ipsa characterizans 
Dicit igitur quia quod quidem non oppositum manet homo enim 
manet non musicum autem et immusicum non manent In Predicamentis 
vero hoc ipsum proponens scilicet oppositorum differentias 
tradere contraria ab aliis determinavit secundum speciem ambo esse 
opposita sicut et dextrum et sinistrum habentia communem oppositorum 


rationem propter non coexistere et rationem contrariorum propter 
ambo species esse alia quadam differentia que ipsorum ad aliquid 
secundum quam habundant hec insignavit et speciem et privationem 
propria iterum  dignificavit oppositione differentibus ab aliis secundum 
non esse ambo species et affirmationem et negationem secundum quod 
unum interimens negatio alia non prohibentur inducere 
Ex dictis autem et omnes quidem repente instantie ipsius solvuntur ut 
in promptu nichil enim prohibet et unamquamque breviter pertransire 
Si enim non solum ex proprie contrariis generatio ut ostensum est sed 
et ex privatione generatur species et iste modus est communis omnium 
que generantur nichil prohibet et substantiam generari et Aristotiles 
domum generari et animal dicens et plantam et substantiam generari ait 
Et non ex sillogismo hoc concludo sed audi ipsum plane dicentem 
Quod autem substantie et quecumque alia simpliciter entia ex subiecto 
aliquo generatur consideranti fiet utique manifestum semper enim est 
aliquid quod subicitur ex quo generatur quod generatur puta plante et 
animalia ex spermate et opposito videlicet infiguratione vel inordinatione 
aut informitate Et in alio autem loco At vero ait et domus et 
statua et quodcumque aliud generatur similiter domus enim generatur 
ex non composita esse sed divisa esse hec sic et statua et figuratorum 
aliquod ex infiguratione et unumquodque horum hec quidem ordo hec 
autem compositio quedam sunt Si autem et irrationabiles anime generantur 
et corrumpuntur ut iste ait species sunt videlicet inanimatorum 
corporum que ex inanimatis fiunt animata sicut ex informibus formata 
et iterum ex animatis inanimata anima corrupta siquidem corrumpitur 
Et palam quod species anime similiter generantur nam et omnium 


talium communis que a privatione generatio et nullum inconveniens 
sequetur Et ad tertium autem quod a figura arguit sufficit quidem et ex 
infiguratione quam sepe nominavit Aristotiles quamvis enim ex alia 
generentur figura ut comparando ad advenientem infiguratum est suppositum 
aut magis inangulatum si circulus existens in figuram angulatam 
transmutetur Verumptamen quod in figura novit Aristotiles oppositionem 
audi dicta in primo Phisice de Democrito  Democritus 
solidum et inane quorum hoc quidem ens hoc autem ut non ens dicet 
adhuc positione figura ordine hec autem genera contrariorum positionis 
sursum deorsum ante retro figura que angulatum inangulatum rectum 
circulare Oportebat igitur inquirere si forte affectum addiscendi 
habebat quomodo in Predicamentis dixit Aristotiles et quidem non 
potentibus coexistere invicem angulato et circulari in eodem subiecto 
Sed et si ex dextro sinistrum fiat hoc quidem et ex contrario que enim 
ad aliquid ambo entia species et contraria sunt differentia ab aliis 
contrariis eo quod ad alterum dicuntur et secundum hanc differentiam 
characterizata sunt Verumptamen quod ex opposito et huic et aliis inest 
que enim secundum speciem et privationem oppositio omnibus inest 
predicamentis et quecumque non habent proprie contraria Quare et 
ipsius quartum et quintum solvitur Similiter autem solvetur et sextum 
in quo manifestus est glorians Etenim aer iste compositus igne participans 
et superficiem habens modis omnibus habet aliquem colorem sicut 
et vitrum diafanus autem maxime omnium corporum existens et traducens 


ultra visum et non resistens ipsi invisibilis esse et incoloratus videtur 
Deinde primis qualitatibus <secundum> quas substantiantur quatuor 
elementa non omnibus omnes neque secundum omnem complexionem 
commixtis alie qualitates coinstituuntur caliditati dico et frigiditati et 
humiditati et siccitati non omnes alias qualitates que secundum colorem 
aut sonum aut saporem aut odorem aut contraresistentiam unicuique illarum 
aut qualitercumque commixtis ad invicem coexistere sed caliditati 
quidem et siccitati ignem constituentibus color effloret propter quod et 
ignei omnes colores sunt caliditati autem et humiditati aerem specificantibus 
sonus supervenit et in aliis similiter Quando igitur ex aere 
aqua vel ignis fit principales quidem qualitates in contrarias sibi transmutantur 
convenientes autem elementis puta color aut sapor ex suis 
privationibus oriuntur quamvis enim sine colore et sine sapore secundum 
se sit aer sed idoneus transmutari in ignem et aquam quibus 
colores et sapores coapparent Sic autem et lumen sive color existens 
ignis ut iste ait sive ignis  species ut dicit Plato veritatis expositor 
ex non luminoso et ab hoc fieri conceditur quod autem non luminosum 
aliquid aliud est quam obtenebratum siquidem absentia luminis tenebra 
est ut etiam huic videtur et ait hoc esse ostensum nescio ubi quare et 
quando ex illuminato per diem aere attrito accenditur ignis luminosus 
ex obtenebrato videlicet secundum suam naturam aere factus est sed 
non ab ilice neque a petra neque ab omnino non ente ut iste putat possibile 
fieri transmutationem transmutatio enim transitus est ab alio in 
aliud Quando autem secundum putrefactionem aeris ait fieri animalia 


varios colores habentia et saporum differentias et querit ex quibus 
contrariis facta sunt hec cum aer non habeat quam dignus utique erit 
neque hec conspicere potens quod aer simplex et purus neque putrescere 
potest per se neque talia animalia solus producere Sed quando <ex> 
exalationibus que circa terram commassatum ex quatuor elementis plasmetur 
tunc ex hiis et putredo in illo loco consistit et talium animalium 
generatio 
Hec quidem igitur sufficiant ad solutionem instantiarum ipsius 
Forte autem neque opus erat meorum sermonum plane ipse in suis verbis 
confitetur quod Aristotilis sermo qui dicit que generantur ex 
contrariis generari in specie et privatione generalissima oppositione 
verus est non adhuc autem semper in reliquis contrariis quod 
autem consequenter huic dictum est maligne Themistium adversum 
Aristotilem coinduxit Nam et ipse Themistius ait ubi in ea que secundum 
speciem et privationem opposita contrariorum appellationem 
transumpsit remisse aliqualiter tamquam non vera Aristotilis suppositio 
nos docuit Et quidem Themistius sciens dicta in Naturali 
auditu ad que et hunc sermonem remisit Aristotiles merito dixit quod 
universaliter accipit Aristotiles quod ex contrario et in contrarium generalissimam 
accipiens contrariationem speciei et privationis Sed iste 
novit hiis qui a trivio scribens propter quod neque lectitans ut estimo 
aut si legerat non intelligens dicta in Naturalibus de generatione ad 
nomen contrariorum nugas evomuit tantas multitudine putans sufficere 
auditoribus suis ad stupefactionem Sed quoniam vane gloriose sed non 
affectu doctrine concedatur ait Aristotilem hic vocare contraria speciem 


et privationem et omne quod fit ex propria privatione generari 
sicut igitur et quod corrumpitur  ex specie redire in privationem et 
hec cum dixisset ex hiis putat ostendere quod et celum generabile et 
corruptibile secundum Aristotilem videbitur videamus ipsius mirabiles 
adiectiones et has ex qualibus evidentibus axiomatibus concludit que 
intendit Omni ait speciei naturali in subiecto et materia esse habenti 
est semper opposita privatio ex qua genita est et in quam corrupta resolvitur 
et celum autem et totus mundus naturali specie specificatus est 
quare habebunt et hec privationem ex qua genita sunt et in quam corrumpuntur 
Sicut enim homo ex non homine generatur et domus ex non 
domo et ut simpliciter dicatur naturalium et artificialium specierum 
unaqueque ex non tali accipit generationem et celum ergo naturalis species 
existens ex non celo genitum est et mundus ex non mundo Ista 
autem ratio esse quidem forte dicit suppositum aliquod ante mundi 
generationem et materiam exigit in quo celi et mundi privatio existit ex 
quo transmutato generatum esse celum et mundum non tamen sine principio 
et ingenitum esse celum coget quod quidem Philosophus proposuit 
ostendere immo magis contrarium genitum que et ipsius esse principium 
habens Hec cum ipsis verbis dicat iste dignum est interrogare ipsum 
quoniam tamquam Aristotili sic videantur dicit ubi Aristotilem ostendit 
dicentem quod omni naturali speciei semper est opposita privatio ex qua 
generatur et in quam corrumpitur Quod quidem enim naturale corpus 
dicat celum et naturali motu circulari motum palam Omnia enim ait 
naturalia corpora et magnitudines secundum se dicimus esse mobilia 
secundum locum naturam enim dicimus esse principium motus in ipsis 


omnis autem motus quicumque secundum locum quem vocamus lationem 
aut rectus aut circularis aut ex hiis mixtus et non est michi opus 
huius fidem prolongare cum iste etiam confiteatur Quod tamen et naturale 
existens non vult ipsum habere privationem oppositam ex qua 
generetur audi ipsum dicentem quod natura ipsum exemit a contrariis 
Recte enim ait videtur natura quod debebat fore ingenitum exemisse 
ex contrariis inter contraria enim generatio et corruptio Quod autem 
Aristotilis positionibus putat assequi quod genitum et corruptibile manifestat 
dicendo quod ista ratio esse quidem ante generationem mundi 
subiectum aliquod et materiam exigit non tamen sine principio et ingenitum 
esse celum coget immo contrarium magis  genitum et corruptibile 
Ergo ne sic superficialis erat Aristotiles ut privationem opponi celo 
putans perpetuum ipsum totaliter ostendere conaretur et demonstrare ex 
hoc quod non habet contrarium Et quid dico ista quando cum circularem 
motum ipse ostenderit esse eternum iste tamen putat ipsum supponere 
circularis motus esse privationem Si autem aliquis audiat ipsum 
non tamquam dicentem contra Aristotilem sed ipsum proferentem sillogismum 
talem celum est naturale quod naturale habet oppositam 
privationem cogitur ostendere eum qui hec dicit quod omnis species 
naturalis in subiecta materia existens semper habet privationem oppositam 
quod quidem enim generatur et corrumpitur palam quod habet 
unde autem quia omne naturale tale Nonne autem et plane Aristotiles in 
primo de Naturali auditu speciem et privationem principia dixit non 
omnium naturalium sed generationem habentium scribens ita quot 
principia eorum que circa generationem physicorum et per totum 
librum generatorum et corruptorum et universaliter transmutantium hec 


principia ponens Et in secundo autem libro eiusdem negotii et nobis 
ait primas causas inquirendum et de generatione et corruptione et de 
omni naturali transmutatione quatinus scientes ipsorum principia reducere 
temptemus generatorum unumquodque Sed et astutiam aut intelligentiam 
vide sermonis in talibus enim dubito utrum ignorantia vel 
astutia accusandum et forte ambo magis Duas igitur producens propositiones 
scilicet que dicit quod naturali specie specificatum privationem 
oppositam habet hanc enim mendaciter acceptam pertransivit alteram 
autem dicentem quod naturalis et materialis species est celum etsi non 
valde dubitato per multa conatur probare a superflua sapientia dubia 
faciens confessa Nichil autem forte prohibet et que in hiis dicuntur ab 
ipso considerare Omnino ridiculum ait dicere celum immateriale 
neque enim intellectuale est sed sensibile Palam autem quod qui 
dicunt celum immateriale non tamquam intellectuale existens dicunt 
ipsum immateriale sed tamquam supereminens ab hac materia  que in 
generatione et corruptione et suscipiente species et abiciente Dicit enim 
Aristotiles in septimo Methaphysice hec Circa naturales quidem 
igitur substantias et generabiles necesse sic procedere si quis procedit 
recte etenim cause que hec et tot et oportet causas cognoscere in naturalibus 
vero sempiternis autem substantiis altera ratio forte enim quedam 
non habent materiam aut non talem sed solum mobilem Quoniam 
enim ubique materiam a transmutatione consideravit in celo autem 
novit solam transmutationem secundum locum merito ipsi et materiam 
solam talem dimisit Videtur autem iste materiam corpus putare quod 
secundum subiectum vocant Peripatetici et multos expedit sermones 


studens ostendere quod celum habet corpus et propter hoc etiam materiam 
Et quidem quis utique dubitabit celum habere corpus Non tamen 
si corpus hoc est ipsius materia necesse et privationem oppositam 
habere ut iste putat et genitum esse et corruptibile illi enim materie 
adest privatio que subicitur generabilibus et corruptibilibus Superfluum 
igitur forte ad hos ipsius sermones contradicere nisi quia videtur putare 
quoniam triquaque dimensionata sunt et celestia et que sunt sub luna 
nichil differre ab invicem valde abutens communitatibus nominum 
Quis enim utique dicet corpus celeste esse eiusdem nature cum hiis que 
hic Qualiter autem hec scribens Quid igitur mirum sicut mille speciebus 
eorum que sub luna unam et eandem subici materiam conceditur 
habentem se idonee ad omnes species ut transmutatio omnium in invicem 
ostendit sic utique et celestium species eandem materiam natas esse 
suscipere non intellexit quod siquidem eadem materia celestium et 
eorum que sub luna est et earundem specierum est susceptiva et oportebat 
semper transmutare in invicem Et quidem quamvis hec omnia 
audacter proferat et inconsiderate tamen non puto hoc dicere ipsum 
quod celestia et que sub luna in invicem transmutentur si autem dicat 
que sursum deorsum fantasians merito utique putabitur esse ebrius a 
sobriis Nam iam sepe oportebat esse transmutata in invicem si materia 
eadem existens similiter haberet utrobique ad non retinendum ingenitas 
in ipsa species ad modicum Putare autem triquaque dimensionabilitatem 
in celestibus nichil differre ab eo quod apud  nos quia triquaque dimensionatum 
utrumque quante est grossitiei rationis Sic enim et substantia 
a substantia secundum quod substantia neque lumen solare ab eo quod 


hic secundum quod lumen Sed obliviosus ut videtur et tardus sum 
oblitus quod nudo capite prius dixit iste solis lumen esse idem cum 
lumine noctilucarum qualiter igitur hec sibi tamquam inconvenientia 
propono Sed ad illud quidem non novi qualiter habebit dicere vilissimam 
earum que hic substantiarum secundum quod substantia ab ea que 
conditoris nichil differre aut hoc ens ab eo quod ibi ente Aut forte et ad 
hoc non erubescet qui confundit divina et humana in unam Mykonon 
Quoniam autem studet ostendere secundum Aristotilem celum materiale 
expectans hinc ostendere ipsum generabile et corruptibile audiat que a 
me paulo ante proposita sunt in quibus dixit quod non talem materiam 
habet celum qualem que in generatione sed solum mobilem secundum 
locum Precognoscens autem ut videtur Aristotiles sic superficialium 
hominum pravos intellectus paulo post priora a me proposita hec scripsit 
Neque omnis materia est sed quorumcumque generatio et transmutatio 
in invicem quecumque autem sine transmutari aut non non est 
horum materia Quamvis enim in De celo dicat celum materiale esse 
tamquam singulare ipsum et sensibile dicit non tamen tamquam habens 
materiam subiectam generabilibus et corruptibilibus sed solum mobilem 
secundum locum plane enim hoc determinavit Sed si differret ait 
celestis materia ab ea que sub luna composite erunt materie ex communi 
ipsarum natura et differentiis que in ipsa Hoc autem dixit putans 
solum fieri differentias secundum speciem non autem intellexit 
eam que secundum submissionem secundum quam ut ab uno differunt 
que proveniunt et quidem secundum hanc processus omnis proprietatis 


ipsius secundum se ipsam perficitur Quoniam autem indignari videtur 
adversus incorpoream materiam et ostensum esse ait in undecimo libro 
redargutionum adversus dicta Procli quod impossibile est esse fabulose 
dictam incorpoream et sine specie materiam sed in ultimum quod triquaque 
dimensionatum resolvuntur corpora garritis quidem ibi ab ipso 
neque incidi neque delectabiliter utique inciderem tam latis nugis 
quando et nunc nescio qualiter que De celo Aristotilis explanare intendens 
in  Augei stercus decidi Attamen dico et adversus presumptuosam 
de materia negationem quod si triquaque dimensionabile est prima 
materia secundum quod quidem materia nulla naturalium specierum ipsi 
inest secundum substantiam neque figura neque magnitudo neque numerus 
neque color secundum quod autem triquaque dimensionatum est 
palam quod et finitum non enim infinitum et magnitudinem determinatam 
habet et figuram et colorem secundum superficiem et speciebus et 
numeris ornatum est Qualiter igitur possibile contraria converificari de 
materia dicat et non decenas librorum scribens insensatos stupefaciat Et 
erat adversus hoc dogma multas iam disponens directiones multa dicere 
argumenta antiqua que et nova sufficit autem hoc et quod dictum est 
siquidem convertatur querere magis veritatem in dubitabilioribus sermonum 
quam inconsiderate supernegare 
Sed usque ad hec ut ait rationes Aristotilis probantes mundum esse 
ingenitum redarguit ut redarguit in talibus delirans confitetur autem 
quod ex dictis genitum esse ipsum ex preexistente subiecto non redarguit 
Vult igitur ostendere quod ex non ente institutus est mundus forte 


autem et huius ostensionem in ea que adversus Proclum remisit 
verumptamen rationem facientem instantiam profert et conatur ipsam 
solvere dicens Si enim generaretur aliquid aiunt ex omnino non ente 
accidet non ens esse nam in ens transmutatum est Sed si quidem aliquis 
sic dicit ex non ente dicens genita generari sicut ex lignis navem 
hoc est ipso non ente subiecto ei quod generatur et in ipsum transmutante 
accidet in veritate non ens esse Sed non sic estimo ait a sapientia 
decidisse aliquem ut ex non ente sic generationem supponat sed 
quia secundum quod generatur genitorum unumquodque nullatenus ens 
prius in esse productum est In hiis itaque aut ego penitus ignoro que 
ab isto dicuntur aut iste videtur antiquorum sermonum stolide auditor 
neque enim hoc scilicet ex non ente generari aliquid abduxit in hoc 
inconveniens scilicet non ens esse sed in nichil ex non ente posse generari 
propter non entis inoperationem Nam quod generatur et ut ex 
subiecto putantes generari et ab effectiva causa merito dicebant ex non 
ente nichil generari neque ut ex elemento neque ut ex effectiva causa 
Etenim  Parmenides primus quem fama scimus sermonem hunc interrogans 
in versibus de eo quod ens sit ingenitum hec scripsit Que enim 
generare poterunt ipsum Unde etiam augmentatum Neque ex non ente 
sinatur dicere neque intelligere neque enim dicibile neque intelligibile 
est quod vere non est Et Aristotiles autem sic exponit dubitationem 
et aiunt neque generari aliquid entium neque corrumpi propter necessarium 
quidem generari esse quod generatur aut ex ente aut ex non ente 
ex hiis autem ambobus impossibile esse neque enim ens generari esse 
enim iam et ex non ente nichil utique generari oportet enim aliquid 


supponi Quis igitur est qui ad hoc inconveniens abducit ad hoc scilicet 
quod non ens sit transmutatum in ens Totaliter autem si secundum 
quod generatur genitorum unumquodque ut ipse ait nullatenus ens prius 
in esse productum est quid prohibet etsi non secundum quod generatur 
est generatur autem secundum formam sed secundum subiectum esse 
ut lapideus Mercurius secundum formam quidem non est ante generari 
secundum lapidem autem est Conatur autem per multa ostendere quod 
que immediate a deo generantur non ex subiecto aliquo preexistente 
generantur sed cum subiecto species Et utinam intelligeret quid significat 
immediate a conditore deo generari non enim utique ut estimo hiis 
de celo blasfemiis incidisset Nam et nos neque ex casu neque ab aliqua 
alia causa subiectum conditori preparatum esse dicimus sed simul cum 
specie et subiectum si aliquod est celi conditorem deum immediate 
producere dicimus non autem ut prius non existens celum posterius 
genitum esse sed propter bonitatem dei ab ipso productum ipso esse 
deum et non eo quod alias alia eligat et operetur semper a bonitate 
ipsius et a permanentia ipsius esse dependentiam habere Non enim 
possibile deum fecundum et conditorem sine operatione et otiosum esse 
aliquando  sicut neque solem non illuminantem neque ignem non calefacientem 
et nondum generatio et corruptio secundum hanc ypostasim 
apparuerunt Ubi autem prius non ens posterius est si nullam habet precedentem 
idoneitatem cur utique tunc processit sed non alias Aut sicut 
tempus habet precedens ante tempus processus in esse et est hoc continuum 
illi et ordinatum est post illud et si dicat aliquis propter quid 
hodierna dies nunc illuxit est dicere quod hunc ordinem accepit in 
toto tempore hiis quidem precedentibus ipsam hiis autem sequentibus 
sic et quod in presenti tempore generatur habet precedentia et sequentia 


ex quibus generatur et in que transmutatur nam et motus celestium a 
quo proxime perficitur et precedentem habet quendam et assequentem 
ipsi et propter hoc neque prius neque posterius sed nunc generantur et 
nunc corrumpuntur talia Unde si ex non ente subsisterent et in non ens 
corrumperentur non haberet utique aliquis ut estimo assignare causam 
ipsius nunc sed non prius Quod vero semper subsistit tamquam non 
secundum transmutationem substitutum non requirit propter quid nunc 
sed non prius fieri immediate a conditore productum secundum ipsius 
bonitatem immobilem et eternam et simul totam existentem eternum 
quidem instituit propter produci proxime ab immobili causa per esse 
agente inferiorem autem ypostasim respectu cause sue accepit distensum 
que est secus se secundum perfectissimam figurarum scilicet spericam 
et circulari motu motum est tamquam solo existenti indeficienti 
naturalium motuum Oportebat enim primum distensum ab indistenso et 
primum motum ab immobili et secundum figuram distendi perfectissimam 
et moveri secundum motum indefectibilem et substantie eternaliter 
coexistere potentem Quoniam autem non oportebat usque ad eterna 
stare bonitatem conditoris sed et ea instituere que in parte temporis esse 
sortiuntur apud extrema universi ut omne enter omne sit per ipsum 
autem conditorem immediate genita et hec eterna utique essent propter 
immobilem illius operationem huius gratia per ab ipso inditum celestibus 
perpetuum motum et per figurationes alias in illis omnia que sub 
luna dispensat sicut et iste confitetur dicens Celum autem et secundum 
totum ipsum et secundum partes principalissimum que esse et 
maxime contentivum earum que in mundo partium confessum est huius 


enim motu naturaliter que intus diriguntur corpora omnia In  hiis autem 
que sub luna et generatio est et corruptio et que ab Aristotile dignificantur 
hic enim secundum transmutationem versio et ex subiecto et ex 
oppositis generantur que generantur et alterius corruptio alterius generatio 
est et neque in extremis universi aliquam substantiam totam perire 
sed quodam modo alterationem solum esse et eam que hic transmutationem 
substantie non pereuntis Non oportet igitur ea que in generatione 
eorum que sub luna transferre in celum quod penitus exemptum et a tota 
natura eorum que sub luna et a generatione ipsorum proposuit ostendere 
propter quod et immateriale ipsum dixit esse pravos intellectus cavens 
quamvis plane dixerit quod tamquam mobile secundum locum habebit 
utique et ipsum aliquod subiectum transmutationi secundum locum non 
tamen ei que secundum substantiam ut que sub luna 
Hec igitur si vult ad dicta a se ipso comparans iste consideret que 
magis magnitudini dei et nature rerum concordare videantur et canones 
Aristotilis tamquam dictos de hiis que sub luna audiat que quidem sola 
generari et corrumpi ait ille equidem et celum a deo produci putans ut 
et iste confitetur sed nomina confundens celum a deo generari dicens 
mox que conveniunt generationi eorum que sub luna transfert in celi 
generationem scilicet ex privatione et ex subiecto generari quamvis 
Aristotile quod et dixi hec quidem in generatione que sub luna dignificante 
et ostendente celum exemptum esse penitus a tali generatione que 
ex oppositis Sed sufficiant hec nam dictum est prius de ipsis 
Quoniam autem validiores rationum Aristotilis de ingenerabilitate 
mundi postquam confutavit ut putat iste consequenter et persuasionem 
a communi suspicione hominum et a sensu proponit invertere videamus 


ipsius preparationem adversus illas rationes Dicente igitur Aristotile 
quod omnes homines supremum locum divino attribuerunt et Greci et 
Barbari tamquam immortali immortale coaptatum paulo post priorum 
opiniones narrantem de mundi consistentia et dicentem quod genitum 
omnes esse aiunt sed hii quidem eternum hii autem corruptibile hii 
autem permutatim quandoque quidem sic quandoque autem aliter habere 
corruptum et hoc semper perseverare sic sicut Empedocles Acragantinus 
et Eraclitus Efesius lactatorium sibi iste preparasse  putavit ipsum 
utentem testimoniis multorum hominum post pauca gloriosos in philosophia 
producere contraria testificantes de celo Et quidem si in eo quod 
unum esse ens communem acceptionem hominum pro testimonio accepisset 
putantem multa que sunt et Parmenidis et Mellissi opinionem 
corrigere intendebat omnino utique ut estimo et eorum qui tardioris 
ingenii erat dicere quod communem acceptionem veram putans ad 
apparens virorum illorum obviasset ne turbarentur superficialius opinioni 
virorum attendentes et profunditatem ipsorum attingere non 
potentes ad sic evidentia dogmata Ergo ne ignoravit Aristotiles quod 
mundum genitum non a parte temporis alicuius dixerit Plato qui cum 
celo dicit tempus genitum esse Non enim quod ante tot annos ad esse 
pervenerit sed quia visibile est et corpus habens quod quidem nullum 


authypostaton habere ostenditur sed aliunde solum ypostasim habens 
merito genitum dici Quod quidem enim authypostaton impartibile esse 
oportet et totum toti sibi ipsi adaptari corpus autem distensum est et 
partitum et propter hoc ab alio solum habens esse genitum dicitur non 
secundum significationem generationis apud Aristotilem que significat 
transmutationem ex alio in aliud Et quod aliud hoc generationis significatum 
quamvis non erit sufficiens assequi dicta Platonis sed et si dictis 
Aristotilis quibus intendebat assequi oportebat secundum Platonem 
dicentem celum genitum quidem esse non solum sed fore sempiterno 
tempore Quis enim audiens hec dicentem Aristotilem crederet utique 
ipsum putare Platonem secundum aliud genitum esse dicere quod quidem 
et ipse abnegat a celo Similiter autem et Empedocles eum qui ab 
amicitia unitum intellectualem mundum tradens enigmatice ut consuetudo 
erat Pythagoricis et eum qui ab illo disgregatum a lite sensibilem 
neque genita hec neque corrupta in tempore ait sed intellectualem 
quidem mundum secundum ens exstare sensibilem autem secundum 
genitum et hunc successione ait eternaliter revolvi Et ne videar aliquibus 
vana testimonia revolvere pauca ex versibus Empedoclis proponam 
 alias quidem amicitia convenientia in unum omnia alias autem rursum 
seorsum omnia mota litis opere qua autem iterum penetrante uno plura 
efficiuntur sic quidem generantur et non ipsis impeditiva eternitas qua 
autem transmutantur circulariter nullatenus desinunt hac autem semper 


manent immobiles secundum circulum Quare que ab intellectuali 
mundo per litem segregata sunt ab eternaliter esse generantur quidem 
et non ipsis impeditiva eternitas eternaliter autem circulantur Et non 
utique hec plane sic ut enigmatibus dicta ignoravit Aristotiles sed ad 
apparens obvians et ad hec contradicit Si autem et in aliis contradicentes 
invicem ut iste ait in hoc tamen consentiunt omnes scilicet in 
assignando supremum locum divino et secundum hoc utique erit firmum 
dogma secundum communes conceptiones inditas animabus hominum 
Sed neque si supremum locum ait divino omnes attribuunt est 
hoc argumentum credendi celum incorruptibile etenim ad sacra et ad 
templa putantes diis esse plena extendunt ad ipsa manus et nullus sine 
principio et incorruptibilia putat hec sed tamquam locum alium magis 
alio convenientem deo putantes Hec dicens iste rursum et ad differentiam 
celestium ad ea que hic non attendens sed in eundem ordinem ipsa 
ponens manifestum quidem est quod oculos anime habet lesos attamen 
dicendum et ad hec quod et templa super terram et sacra et imagines 
homines ad imitationem celestium formaverunt et magis commensurata 
se ipsis et proximiora susceptacula divinarum illuminationum in hiis 
ingeniati sunt Et quid dico sacram religionem que cum mundo existentiam 
habet Sed et qui apud Iudeos prophetia David de deo dicens in 
sole ait posuit tabernaculum suum Et quod non tamquam ad tempus 
aliquod ipsum inhabitari putat manifestat dicens qui fundavit terram 
ad non inclinari in eternum eternorum  Palam autem quod et eterno 


utique utitur sepe pro multo tempore sed eterna eternorum tamquam 
indeficiens assumpsit si autem terra talis palam quod et celum et sol 
Deinde si quidem templa secundum tempus deserta a divino lumine 
vident homines et alias ad alia vadunt celum autem ex quo genus hominum 
est deo omnes sacrant consequens est non corruptos a presumptionibus 
divinatorum eternam hanc putare convenientiam 
At vero ait neque quod in toto preterito tempore non videtur celum 
secundum totum vel secundum partes transmutatum oportet putare 
ostensionem quod ipsum sit penitus incorruptibile et ingenitum Nam et 
animalium ait alia sunt aliis longiora et partes terre velut montes et 
lapides ut adamantes fere toto tempore simul durant et non est memoria 
ait quod Olympus mons aut principium essendi acceperit aut incrementum 
aut diminutionem Et in mortalibus autem animalibus quamdiu salvari 
oportet necessarium principalissima partium ipsorum permanere in 
sua natura quare et quamdiu deus vult mundum esse necesse principalissimas 
partium ipsius salvari Celum autem ait et secundum totum et 
secundum partes confessum est esse principalissimam et maxime 
contentivam partium mundi huius enim motu naturaliter que intus diriguntur 
omnia corpora Igitur necesse quamdiu mundum salvari oportuerit 
secundum nichil exire celum a sua natura neque secundum totum 
neque secundum partes Si autem bene ait ab Aristotile ostensum est 
quod omne corpus finite est virtutis corpus autem et celum palam quod 
et corruptionis est susceptivum habens rationem corruptionis etsi nichil 
adhuc eorum que in corruptionem deducunt patiens videatur Hec prolixiora 
proposui in se ipsis habentia redargutionem sicut qui ineptum 
Eraclea circumferunt secundum proverbium Ut enim breviter dicam ad 


omnia quid genitorum et corruptibilium non et principium habet et 
akmen et parakmen sue consistentie et virtutis Nam et cornicule et 
corvi et Olympus mons per diem quidem et per horam transmutationem 
habent aliquam in tempore autem quodam et sensibilem hanc semper 
enim abrumpuntur partes alique Olympi et transfiguratur et akmen attingunt 
animalia et transeunt et que in ipsis principaliores partes una enim 
hora in idemptitate perfecte non manentia propter quid non et sequenti 
et ea que post illam et infinito tempore Si igitur celum ex quo memoria 
est de ipso  tradita et apud finem dierum sue consistentie iam existens 
ut aiunt nichil apparet immutatum neque secundum substantiam 
neque secundum magnitudinem neque secundum numerum partium 
complentium ipsum et quod mirabile neque secundum celeritatem 
motus quomodo possibile existens in akme secundum propriam rationem 
nature ipsius ut ait iste et neque secundum violentiam corrumpi 
Palam autem quod si motu celi naturaliter que intus diriguntur omnia 
corpora ut iste ait motu semper suam perfectionem habente et que ab 
ipso diriguntur manent nichil ad deterius delata 
Si autem finitum corpus finitam habere virtutem sua natura Aristotiles 
demonstravit et non Aristotiles solus sed et ante Aristotilem Plato quoniam 
cum hoc et eternam esse circulationem Aristotiles demonstravit et 
ingenitum et incorruptibile celum et Plato indissolubilia celestia esse ait 
propter dei voluntatem quanto melius erat huic contentiosam vanam 
gloriam abicienti querere qualiter virorum sapientum sermones dissonare 
crediti apud misere intelligentes ipsi sui ipsorum concordiam studiosioribus 


insinuant Nam uterque philosophorum corpoream naturam 
celi inseparabilem esse ab immobili et eternali conditiva bonitate separavit 
ratione volens videre utriusque secundum se virtutem quod quidem 
Plato in Politicis fecit separans ratione a naturali consistentia 
mundi conditoris provisivam bonitatem Palam autem quod etsi adhibitam 
immortalitatem habeat celum tamen eo quod immediate ab immobili 
et eternali conditore productum est congeneum existens illi secundum 
substantiam est idoneum ad indefectibilem participationem elargite 
ab ipso bonitatis et ad connaturaliter omni tempore a conditiva virtute 
dependens esse ut neque conditor imperfectus tunc suam virtutem et 
bonitatem habeat ad tempus neque opus propter inidoneitatem ad non 
ens deferatur Necessarium autem in hiis rememorari conditoris verborum 
ad deos celestes dictorum apud Platonem ut non bis eadem scribens 
prolixus fiam Quoniam autem Aristotilis  verbis assequenti visum est 
michi contradictiones ad ipsa dissolvere et usque huc processerunt ad 
exposita iam verba instantie et dissolutiones age iterum continua predictis 
verbis exponentes explanemus 
Manifestum autem ex dictis et quod impossibile esse numerum 
ampliorem dictorum simplicium corporum 
Ostenso quod ingenitum et incorruptibile est celum et ex hoc quod 
inaugmentabile et indiminuibile et inalterabile et acceptis in ostensione 


duabus propositionibus scilicet ea que dicit quia quod generatur ex 
contrario generatur cuius ostensionem remisit in primum de Naturali 
auditu et altera quod circulari corpori non est aliquod contrarium et 
hoc ostenso ex hoc quod si circulari corpori est aliquod contrarium et 
circulari lationi esse semper aliquam lationem contrariam et coniunctum 
hoc corroborans per hoc contrariorum autem et lationes contrarie 
habet per conversionem quod si non est circulari lationi alia contraria 
latio neque circulari corpori aliquod contrarium ut tota ostensio pendeat 
iam ex hoc quod circulari lationi non sit alia latio contraria Hanc 
igitur propositionem volens ostendere recordatur iterum simplicium corporum 
et simplicium motuum oportebat enim hos sub oculis proponi 
quia simplex existens circularis motus siquidem haberet aliquem motum 
contrarium unum aliquem simplicium haberet corporum autem simplicium 
meminit quia siquidem haberet aliquod contrarium circulare corpus 
simplex existens horum utique simplicium aliquod haberet Sunt 
autem et hec ad invicem probativa si enim simplicia corpora sunt que 
simplicibus motibus moventur si hec sola quinque sunt simplicia et 
motus hii tres soli simplices motus et hec sola simplicia corpora scilicet 
quinque tribus existentibus motibus scilicet circulari et eo qui 
sursum et eo qui deorsum Ut igitur non in indeterminatis queramus 
contrarietatem circulo feribilis corporis et circularis motus sed in determinatis 
simplicibus propter hoc iterum hec apposuit Causa autem quia 
simplices quidem motus sint tres simplicia autem corpora quinque quia 


in hiis quidem que super rectam moventur est aliquid hoc quidem simpliciter 
grave hoc autem simpliciter leve contraria invicem sunt autem 
et duo media ambobus quidem  participantia sed utrumque magis quidem 
altero Hec igitur moventur quidem motu eodem cum illis quibus 
magis participant moventur enim secundum predominans sed non 
similiter illis terra quidem enim usque ad centrum et ignis usque ad 
celum illa autem usque ad extrema elementa quia neque levis extreme 
aer neque gravis extreme aqua quare possibile erat et motus in quinque 
dividere Si autem ostensum fuerit quod circulari motui non est contrarius 
merito circularis motus indivisus mansit non enim aliquid minus 
circulo feribile ut minus leve et minus grave quod enim minus hiis 
propter contrarii admixtionem evenit 


Quod enim non est circulari lationi contraria alia latio ex multis 
utique quis accipiat fidem 
Per multa argumenta ostendit quod circulari lationi non est contraria 
alia latio ex divisione ut estimo producens rationem Quoniam enim 
simplices motus sunt circularis que et qui super rectam duo si est circulari 
motui contrarium necesse aut esse aliquem eorum qui super rectam 
aut si non hoc eos qui super periferias et aut eos qui super quandam 
portionem unius circuli contrarios esse aut maioris aut minoris semicirculi 
aut eos qui super semicirculum unum aut eos qui super duos semicirculos 
unius circuli aut eos qui super circulum unum si autem nullus 
horum contrarius est neque universaliter est contrarius Horum autem 
quod primum est tale si est motus aliquis contrarius circulari motui qui 


super rectam maxime utique erit at vero qui super rectam motus non est 
contrarius circulari motui neque ergo aliquis alius motus contrarius Et 
coniunctum quidem ostendit virtute sic si circulari linee recta maxime 
opponi videtur ut que sine fractione ad omniquaque circumfractam et 
qui super rectam motus circulari motui maxime utique contrarius videbitur 
sed antecedens ergo et consequens Ad assumptionem itaque hanc 
instantiam quandam motam solvit intermedie dicentem quod concavum 
quod in circulatione opponitur convexo maxime Dicit igitur quod 
concavum et convexum idem existentia subiecto habitudine autem sola 
differentia quamvis invicem opponantur secundum habitudinem sed 
quando condisponuntur et componuntur in unam periferiam tunc ad rectam 
opponuntur motuum autem differentia non secundum habitudines 
fit Quare quod a principio verum quod periferia ad rectam opponitur et 
coniunctum quod prius verum scilicet si est  circulari motus contrarius 
eum qui super rectam maxime contrarium esse Quod autem et assumptio 
sit vera eius qui a principio sillogismi scilicet que dicit at vero qui 
super rectam motus non est contrarius circulari ostendit ex eo quod qui 
super rectas invicem sunt contrarii scilicet qui sursum et qui deorsum 
sursum enim et deorsum locorum sunt contrarietates lationes autem a 
locis maxime contrarietatem habent contrarii enim ait qui a contrariis 
locis in contraria fiunt Si igitur qui super rectas invicem sunt contrarii et 


unum uni contrarium quod quidem nunc tamquam planum pretermisit 
quia sepe dictum fuit et duo sunt qui super rectas et non plures propter 
quod et preexposuit simplicium motuum differentias non utique 
circulari contrarius erit qui super rectam Attendere autem oportet si ut 
ait Alexander ab eo quod magis et minus est hec argumentatio quia ut 
estimo ei quidem quod magis opponitur quod minus ei autem quod 
maxime non opponitur nisi forte pro magis acceptum sit nunc quod 
maxime aut etiam que ab eo quod maxime et ab opposito sibi eo quod 
nullatenus ostensio a genere ipsius magis et minus est 
Deinde si quis existimat eandem esse rationem 
Dicto quod qui super rectam motus contrarii sunt qui a contrariis 
locis promptum existimare quod et super periferiam maioris vel minoris 
semicirculi que ab oppositis ad opposita lationes contrarie sunt puta que 
ab A ad B latio contraria ei que a B ad A Dicit igitur quod talis assumptio 
etsi super periferiam videatur tamen secundum veritatem ut super 
rectam accepta est si ut in contrarium locum a 
contrario accipiuntur Et causam mirabiliter apposuit 
dicens hee enim finite sunt periferie autem infinite utique erunt 
circa eadem signa hoc quidem finite sunt pro una est dicens a puncto 
enim ad punctum impossibile plures una protrahere recta enim minima 
est earum que habent eadem ultima minima autem una Et quod 
numero non magnitudine rectam dixit finitam insinuat hoc quod dicit 


periferias infinitas nam et  hee numero infinite sed non magnitudine 
periferiales enim infinite sunt Si enim qui ab A et B motus contrarii 
sunt contrarii autem motus a contrariis locis sunt qui autem a contrariis 
locis ab hiis que plurimum distant a distantibus determinata distantia 
sunt nam plurima distantia determinata est qui autem a determinatis 
distantiis ab habentibus rectam intermediam determinans enim et mensurans 
distantias recta est hec enim sola determinata est quia sola 
minima est habentium eadem ultima qui autem a distantiis ut rectam 
habentibus intermedie fiunt motus ut super rectam fiunt motus ergo qui 
ab A et B si ut contrarii accipiuntur ut super rectam accipiuntur 
Periferie autem ad eadem signa circumscripte indeterminate sunt et infinite 
siquidem igitur contrarii qui a contrariis locis qui ab A super minimam 
periferiam nichil magis ei qui a B super eandem contrarius erit 
quam quidem ei <qui> a B super maximam similiter enim et super 
maximam B contrarium ipsi A Eadem autem ratio et in infinitis neque 
enim neque quod plurimum neque quod determinatum est in periferiis 
accipere eo quod possit omni finita periferia et maior et minor accipi 
Adhuc autem si que ab A latio contraria ei que a B erit que super 
rectam latio contraria circulari si que quidem ab A super rectam intermediam 
inter A et B fiat que autem a B super periferiam 


Similiter autem et que super semicirculum unum 
Interempto quod contrarii sunt motus qui super periferiam maioris vel 
minoris semicirculi ex eo quod infinite et indeterminate sint periferie 
dedit suspicari quod propter multitudinem illarum concludebatur quod 
dictum est et non propter naturam periferie et recte Nunc in uno semicirculo 
unam videlicet habente periferiam idem rursum ostendit Nam 
in semicirculo circumscripto super lineam GD motus qui a GD super 
periferiam si ut contrarii accipiuntur  iidem sunt ei qui super diametrum 
Si enim contrarii iterum propterea quod a locis 
plurimum ab invicem distantibus sunt contrarii 
plurima autem distantia determinata est determinatam autem distantiam 
iudicamus per minimam habentium eadem ultima hec autem est recta 
palam quod ut super rectam motus fient et in hac suppositione nichil 
minus habet demonstratio facta in uno semicirculo similiter autem et 
hic sicut ibi si contrarius qui ab A ei qui a B et fiat hec quidem super 
rectam hec autem super periferiam erit contrarius qui super rectam circulari 
Quod autem et eorum que moventur super periferiam contrarietas 
ut super rectam motorum accipiatur palam ex hoc quod secundum plurimam 
distantiam accepta est plurima autem distantia secundum rectam 
determinata est nam ad eadem signa est periferias alias aliis et maiores 
et minores circumscribere et circa signa minus distantia maiorem circuli 
portionem circumscribere et circa plus distantia minorem Si autem aliquis 
ait Alexander contraria quod sursum et deorsum determinans et 


copulans GD semicirculum putans non iam recta determinata esse sursum 
et deorsum primo quidem ait nichil eorum que natura moventur 
aut sursum aut deorsum super semicirculum movetur sed secundum rectam 
nam secundum minimam etenim asini ait Diogenes secundum 
rectas uni alimentum capiunt et potum Deinde neque simplex motus est 
qui super talem semicirculum habentem ultima sursum et deorsum non 
enim solum circularis est sed simul ad sursum et deorsum neque enim 
si circulum totum circumscripseris recte que a terra ad celum quod 
super hunc movetur simplici motu movetur sed simul motu ad sursum et 
deorsum cum periferiali solus enim simplex et circularis qui circa 
medium 
Similiter autem et utique si quis circulum faciens 
Postquam ostendit in uno semicirculo quod non sunt contrarii motus 
 qui super ipsum ab ultimis diametri fiunt quia non determinatur plurima 
distantia que specificat contraria in periferia sed super rectam nunc 
super duos coniunctos semicirculos in unum circulum scilicet I et T 
ostendit quod quamvis hoc quidem super semicirculum moveatur ab 
E ad Z hoc autem super T a Z ad E neque sic contrarii sunt motus 
propter eandem causam neque enim determinant periferie plurimam 
distantiam secundum quam contraria characterizantur sed secundum 
diametrum EZ determinantur et propter hoc iterum si ut contrarii accipiantur 
motus ut distantia que super rectam moti accipiuntur sed non ea 
que super periferiam 


Ostenso autem in periferia maioris vel minoris semicirculi et unius 
semicirculi et duorum coniunctorum quod non sunt que super hos 
lationes contrarie quamvis ab oppositis videantur fieri adiungit Si 
autem et hee contrarie sed non quid que super totum circulum lationes 
invicem propter hoc contrarie secundum antiparastasim argumentans 
Neque enim qui ostendit eas que super semicirculos contrarias iam et eas 
que super circulum ostendit de quo proponitur nobis nunc demonstratio 
In periferia quidem enim et semicirculis propter opponi ultima periferiarum 
a quibus et ad que moventur videntur contrarietatem habere qui ab 
ipsis motus in motibus autem factis super totum circulum duobus quibusdam 
oppositis invicem non sunt opposita aliqua principia motuum 
ab eodem enim ad idem signum Manifestiorem autem faciet ipse differentiam 
motuum super semicirculum et super circulum quando ostendit 
consequenter quod motus facti super totum circulum non sunt contrarii 
quare ex superhabundanti demonstrationes de periferiis et semicirculis 
ab ipso accepte sunt non tamen frustra sed ostendit per ipsas quod 
natura periferie totaliter non suscipit contrarietatem secundum motum 
 At vero neque que ab A ad B circulatio contraria 
ei que ab A ad G 
Nunc ostendit ipsum proxime propositum quod neque super totum 
circulum e contrario facti motus sunt invicem contrarii Ostendit autem 
ipsum a diffinitione contrariorum motuum contrarii enim erant motus 
qui a contrariis locis ad contraria fiunt et a diffinitione circularis motus 


si enim fuerit circulus qui ABG et moveatur aliquid ab A incipiens ad B 
partem circuli usque ad A aliud autem aliquid vel etiam idem ab A incipiens 
et e converso per G partem circuli vadens veniat et ipsum ad A hii 
ambo motus ab A ad A fiunt hoc est ab eodem ad idem circulo enim 
motum esse est toto circulo circumdelatum esse contrarii autem motus 
sunt a contrariis locis ad contraria non ab eodem ad idem quare circulares 
motus non sunt contrarii In secunda figura sillogizatio Argumentatione 
autem hac ait Alexander potuisset et in predictis uti nullus 
enim a contrario ad contrarium fiebat manifestius autem est in circulo 
in quo non solum non a contrario ad contrarium sed neque ab altero ad 
alterum sed ab eodem ad idem motus fit propter quod et in hoc proposuit 
ipsam 
Si que esset circularis circulari contraria <frustra utique altera 
usque illuc deus autem et natura nichil frustra faciunt> 
Ostenso quod non sunt contrarii qui super eundem motus e converso 
invicem fiunt nunc idem et per deductionem ad impossibile ostendit 
sillogizans ita si esset qui super eundem circulum motus contrarius 
facto super eundem e converso frustra utique alter ipsorum  at vero 
impossibile quod frustra esse non ergo circularis motus contrarius circulari 
Et coniunctum quidem ostendit ita que super eundem circulum 
contraferuntur undecumque incipiunt ambo ad omnia pertingunt loca 


que in circulo et siquidem contrarie sunt hee lationes ut supponitur 
contrarietates autem lationis secundum locorum contrarietates sunt ad 
omnia similiter pertingunt contraria in circulo loca ambo sunt autem 
loci contrarietates sursum et deorsum et anterius et posterius et dextrum 
et sinistrum et siquidem est in circulo loci contrarietas omnes simul 
sunt nichil enim magis alia quam alia Per totum igitur circulum ambo 
contramota occurrunt invicem et tamquam ex contrariis locis ubique et 
habentia contraria principia motus oppugnant invicem Et si quidem 
eque potentia sint hoc enim significat le equales non utique esset 
motus ipsorum que enim eque potentia ex contrario mota sistunt invicem 
quare frustra erunt ambo immota manentia si autem alter motus 
prevalet victum a vincente circumducetur motu et sic unus utique fiet 
circularis motus victo non complente circulum Sic autem frustra utique 
erit alter non potens pertingere ad finem sue operationis frustra enim 
utique dicimus illud quod suam oportunitatem non exhibet sicut calciamentum 
Quare si quidem eque potentia sunt immota manentia ambo 
erunt frustra si autem vincat alterum victum erit frustra et ita quod in 
sillogismo coniunctum erat ostenditur Ad moveri quidem enim super 
eundem circulum sequitur quod ipsa occurrant ad invicem ad supponi 
autem contraria secundum naturam et ex contrariis locis procedere quod 
occurrentia compugnent Propter hoc enim ut estimo contraria loca supposuit 
Aristotiles et nominavit ipsa insinuans quod siquidem contrarii 


sunt motus qui in circulo et loca contraria sunt in toto circulo neque 
enim magis hac quam illac et que moventur similiter pertingentia ad 
omnia contraria loca semper renovatam habent ad invicem contrarietatem 
et propter hoc compugnare Ad compugnare autem sequitur aut sistere 
invicem aut vincens se cum circumducere victum in quibus necesse 
aut ambo frustra esse aut alterum Assumptionem autem que dicit at 
vero impossibile frustra esse aliquid eorum que natura ostendit preaccipiens 
aliam propositionem dicentem quorum deus et natura causa 
nichil frustra est quia nichil frustra faciunt et concludens potentia  sic 
natura entium deus et natura causa quorum deus et natura causa nichil 
frustra est natura ergo entium nullum frustra est Sic quidem igitur 
putavi ego oportere Aristotilis demonstrationem resolvere et propter 
dictas causas Alexander vero ait Per hoc quod dicit in omnia simul 
pertingere contraria loca non hoc dixit quod sint aliqua in circulo 
contraria loca sed ad manifestandum quod circulo motum debeat 
omnem partem circuli pertransire Equidem quod circulo movetur ex 
necessitate omnem circuli partem pertransit et ad hoc non erat oportunitas 
contrarietatis locorum Procedens autem melius ut estimo notavit 
quod si contrarii motus sunt super circulum oportet et contraria esse 
loca nam contrarii secundum locum motus secundum locorum contrarietates 
fiunt verumptamen quia contraria in circulo loca esse tamquam 
inconveniens ait infert ad hoc quod contrarii in circulo motus fiunt et 
sursum quidem et deorsum esse in periferia et alias oppositiones Non 
videtur autem tantum tamquam inconveniens simpliciter inducens 


quamvis inconveniens sit quantum ut consequens quidem suppositioni 
ad oppugnalitatem autem oppositorum comparatum ortum esse a contrariis 
locis Argumentor autem ex assequi hoc quidem inconveniens ad 
contraria esse loca ipsum autem usum fuisse hoc scilicet quod movetur 
undecumque inceperit ad omnia similiter pertingere contraria loca cui 
assequitur semper innovari secundum contrarietatem virtutis Sed et 
due ait Alexander possunt argumentationes esse dicte per litteram hanc 
una quidem quod frustra altera est quod cum dixisset posterius ipsius 
causam assignat post alteram argumentationem per ea que infert si quidem 
enim equales essent non utique esset motus ipsarum hec enim sunt 
ostensiva huius quod frustra esset utique altera Et quidem hoc non 
utique esset motus ipsarum ambo frustra fore significat et Aristotiles 
hoc frustra utique esset alterum corpus in altera suppositione produxit 
secundum quam hoc quidem vincit hoc autem vincitur communiter 
autem hoc deus autem et natura nichil frustra faciunt Intermedium 
autem horum textuum ait Alexander alia quedam utique argumentatio 
erit nam in quibusdam exemplaribus non ita fertur scriptura quia 
necesse quod circulariter fertur sed sic adhuc necesse quod circulariter 
fertur tamquam aliud aliquid ipso apponente ad predictum et erit 
utique quod apponitur quod si fiant aliqui super eundem circulum 
 contrarii motus necesse per omnes ferri eas que in circulo secundum 
locum contrarietates et que sint contrarietates locorum apposuit quare 
necessarium in periferia esse secundum locum contrarietates aut enim 
per ad contraria moveri ait contrarius motus super circulum ut super 


rectam aut si non hoc eo quod per contraria fiant loca quod habebit 
utique circularis si habet contrarietatem quoniam non habet ad contraria 
fieri loca siquidem ad eundem quod cum dixisset ait non adhuc 
apposuit hoc inconveniens esse scilicet in una et continua circulari 
periferia dicere esse contraria loca hunc quidem sursum hunc autem 
deorsum aut alias oppositiones aut omnes sed resumens ostendit qualiter 
predixit quod altera frustra Ita quidem Alexander Forte autem 
qui scripsit adhuc necesse non attendit continuitatem rationis unius 
existentis neque quod preter consuetudinem Aristotilis est talibus supersaltibus 
uti Qualiter autem ait quod ad contraria fieri loca non habet 
circularis motus siquidem ad idem Totaliter enim supponatur 
circulus contraria habere loca et per contraria motus semper ut estimo 
et ad contraria Coniunctim Alexander ut ait secundum 
suum doctorem Aristotilem sic exposuit demonstrationem eius quod circulari 
motui non sit motus contrarius neque circulo feribili corpori 
contrarium Si enim est ait circulari motui contrarius motus aut aliquis 
rectus est aut circularis neuter autem ut ostendetur quare neque 
est Super rectam quidem igitur non est motus contrarius circulari quis 
enim rectorum erit ipsi contrarius et quid magis alter quam alter Adhuc 
invicem sunt qui super rectam contrarii et unum uni contrarium Si 
autem nullum eorum qui super rectam possumus ostendere circulari 
neque universaliter qui super rectam erit circulari contrarius Sed neque 
circularis est contrarius contrarii enim qui ex contrariis in contraria 


fiunt contrarietates enim lationis secundum locorum contrarietates sunt 
que autem circulariter et super circulum moventur ab eodem ad idem 
moventur quamvis contramoveantur invicem ipsum autem sibi nullum 
est contrarium Quare circulares non utique erunt contrarii invicem 
subcontrarium quidem enim aliquid patiuntur que sic contramoventur 
invicem non tamen sunt motus ipsorum contrarii non enim suscipiunt 
rationem contrariorum Si autem neque qui super rectam neque qui super 
circulum circulari motui motus contrarius est neque utique ei quod 
secundum  naturam ipso movetur erit aliquid contrarium Quod autem 
non similiter que super semicirculum dicuntur moveri et super circulum 
palam ex eo quod que quidem circulo moventur ab eodem ad idem 
moventur secundum continuitatem qui autem super diametrum motus 
non continui reflecti enim oportet quod movetur quod autem reflectitur 
necesse stare primo 
Hec quidem igitur sufficiant ad explanationem dictorum ab Aristotile 
et apponatur quod putantibus Aristotilem non dicere deum effectivam 
causam sed finalem tantum oportebat et hic dictum proferre sic plane 
dictum quod deus et natura nichil frustra faciunt Et quidem aliqui 
etiam hoc vi torquentes hii quidem deum celum intelligunt quia huius 
motus est causa nature eorum que hic et vera dicunt si proxime 
adiunctum posuissent deus enim per se ipsum celestia instituens per 
motum illorum ea que sub luna condens generabilia entia et corruptibilia 
nam immobilis causa quecumque per se ipsam facit eterna que et 
diis adequata facit sicut et ipse Plato ait Quidam autem deum in hiis 
nature coordinasse aiunt Aristotilem abutentem propter dignitatem 
Sed quoniam per ea que hic dicta sunt Aristotiles tamquam super 
unum circulum facto motu ostendit quod circulari motui non est motus 


contrarius quamvis e converso invicem super eundum moveantur circulum 
aut enim ambo frustra erunt ambo violenter stantia aut alterum 
quando a fortiori simul circumducitur dignum est questione qualiter 
non est motus contrarius qui erraticarum ei qui spere non erratice non 
enim contramoventur solum sed et a contrariis locis ad contraria videntur 
moveri siquidem que quidem sine errore ab oriente ad occidentem 
erratice autem ab occasu ad orientem neque enim quod non super eundem 
circulum fit motus videtur prohibere contrarietatem neque enim 
que a medio et ad medium super eandem rectam necesse moveri omnia 
neque obviare invicem semper Et totaliter qui super unum circulum 
motus contrarii putati eo quod e converso fiunt habent putatam contrarietatem 
non tamen eo quod a contrariis locis fiunt quod quidem 
maxime est proprium contrariorum motuum quod autem sine errore et 
erraticum a contrariis locis videntur moveri Dicendum igitur quod 
contrarios motus de quibus nunc sermo querit et ex contrariis locis 
oportet esse et in contraria  hec enim contrariorum motuum diffinitio et 
etiam ea que moventur secundum hos convenit esse eque potentia invicem 
secundum posse siquidem non debeat altero vincente cito deficere 
contrarietas sed et conferre invicem oportet que moventur secundum 
ipsos et contraria esse secundum naturam siquidem contrarios dicimus 
motus eos qui contrariorum secundum naturam et transmutari in invicem 
commune subiectum habentia contraria enim sic que ex invicem 
generantur hoc enim ut estimo ostensum est mediocriter Videamus 
igitur si aliquid horum determinatorum habent motus erratice et qui eius 
que sine errore Oriens quidem igitur et occidens a quibus tamquam ab 
oppositis videntur moveri primo quidem secundum habitudinem ad nos 


habent esse et non ad universum nam ad alios oriens ad alios esse occidens 
Deinde utraque harum secundum idem tempus ab oriente et ab 
occasu dicetur utique moveri nam eius que sine errore sicut emisperium 
quod super terram videtur moveri et erratici quod super terram emisperium 
ab occasu ad orientem videtur moveri quod autem sub terra e 
converso ambo autem ab eisdem ad eadem revoluta feruntur et si intelligas 
aliquod signum extrinsecus utrique ipsorum omnis pars incipiens 
ab illo rursum ad ipsum terminatur et similiter secundum naturam ambo 
elongantur ab ipso et ad ipsum vadunt Quomodo autem totaliter ex 
contrariis in contraria dicentur utique moveri quando utrumque ipsorum 
semper est in omnibus locis etsi alias secundum aliam partem et ab 
omnibus ad omnia similiter secundum naturam moventur Et quidem et 
que sub luna super rectam moventur elementa si per canales continuos 
facerent motum et similiter secundum naturam ascenderent et descenderent 
et maxime in alio loco ut non occurrant invicem et hec quidem ad 
dextram hec autem ad sinistram facerent motum nullus utique ut 
estimo neque motus ipsorum contrarios neque ipsa que moventur diceret 
similiter se habentia ad omnia loca eorum enim que contrarie 
moventur utrumque a contrario loco ad contrarium motum ad alterum 
quidem domestice habet ad reliqua autem extranee Sed neque eque potens 
amborum motus siquidem que sine errore simul circumducit erraticum 
non tamen neque vincens vim infert victo neque exterminat motum 


ipsius secundum naturam quod quidem in contrariis motibus accidit 
Quod autem non vim inferat palam ex eo quod erraticum assequens 
motum non erratice tamen suum secundum naturam  motum in eisdem 
semper mensuris servat revolutum et quidem si ex contrario et in 
tantum fortiori motu vim pateretur maxime quidem utique et perfecte 
cessasset a proprio motu si autem non tamen non utique ipsius idemptitatem 
sempiterno tempore conservasset vim passum Quare neque 
contraria que sic moventur et si autem contrarii essent motus hii ex 
contraferri sed non quid sic contrarii aut contrariorum ut invicem transmutentur 
siquidem que moventur secundum ipsos propriis locis distincta 
non sunt apta nata invicem occurrere neque secundum tota neque 
secundum partem nam etsi contingant invicem non tamquam ex 
contrariis procedentia locis secundum contrarias naturas sed tamquam 
semper coexistentia invicem consentanea que sunt et confortativa Totaliter 
autem que transmutantur invicem commune subiectum habentia et 
in ipso coexistere invicem non potentia compugnant de subiecto et 
transmutant invicem hec autem neque subiectum habent commune sed 
seorsum unumquodque et invicem coexistere nata sunt amicabiliter 
contingentia Sed neque eorum que sub luna totalitates transmutant invicem 
sed abstracte partes si igitur nulla ab hiis abstrahitur pars neque 
transmutari invicem nate sunt si autem secundum tota transmutantur si 
quidem consistente universo alius utique ex alio generaretur mundus si 
autem corrupto non adhuc transmutatur sed simul corrumpitur Quid 
igitur Nullam dicet utique quis habet virtutem sperarum contraria latio 


neque differt aliquid sic aut illo modo habere Aut virtutem quidem 
habet maximam totum que mundum coaptantem et generationis que sub 
luna et corruptionis causam exhibentem non tamen sic ut altera ab altera 
transmutetur quod quidem sermo querit sed ut armonica coordinatio 
secundorum ad priora fiat Hec quidem igitur dicta sunt ad questionem 
Quoniam autem iterum sus grunnit secundum melodiosum Alcheum 
rursum necesse ad Gramaticum hunc declinare qui cum grunnitu et 
malignitatem multam in verbis insinuat In hiis enim cum dixisset quod 
per duas quasdam suppositiones Aristotile demonstrante celum ingenitum 
esse et incorruptibile per unam quidem dicentem omne genitum ex 
contrario generari per alteram autem ponentem nullum contrarium esse 
celesti corpori  quoniam neque totaliter  substantie est contrarium 
priorem falsam existentem redarguimus Hec autem cum dixisset 
totum quintum librum expendit contendens redarguere rationes ostendentes 
quod circulari motui non motus contrarius et non cointellexit 
quod si substantie celi hoc est ei que secundum naturam ipsius consistentie 
non est contraria naturalis consistentia neque ei qui secundum 
naturam ipsius motui est naturalis motus contrarius siquidem principium 
motus est natura sed dans hoc quod nichil sit contrarium corpori 
celesti quod quidem Aristotiles accipiens non adhuc utique opus fuisset 
ipsum ostendere per hoc quod circulari motui nichil est contrarium ad 


ostensionem hanc adversatur a vana gloria videlicet qui enim ad veritatem 
respicit si id quod demonstratur concedit quid utique ad modum 
ostensionis discordabit Hoc quidem igitur sit argumentum stulte 
contentionis huius Nos autem adhuc attendere oportet quod propositione 
que dicit quod generatur ex contrario generari confirmata ut 
estimo et propter hoc que adversus ipsam contradicuntur stulte dicta 
esse ostensa et minori que dicit celesti corpori nullum esse contrarium 
ab hoc concessa patenter in secunda figura concluditur celum non esse 
generabile non adhuc nobis habentibus necessitatem quod demonstremus 
celum nullum habere contrarium ex eo quod circulari motui non sit 
motus contrarius Verumptamen quoniam demonstrationem hanc nichil 
facere ad propositum putans evertere contendit age et hos ipsius sermones 
qua vile garriant propulsemus Aristotile igitur proponente 
ostendere quod circulariter feribili corpori nullum est contrarium ex esse 
contrariorum et lationes contrarias et motui circulari non esse motum 
contrarium adversus ambo hec resistit et primo ad hoc contrariorum et 
lationes esse contrarias et interrogat utrum substantias vult esse 
contrarias horum quorum contrarias dicit lationes Aristotiles aut quod 
si non ipse corporum substantie sint contrarie participant enim semper 
contrariis qualitatibus sicut ignis et aqua que contrarie moventur hic 
quidem calida hec autem frigida participat qualitate et Ethiopis puta 
caro quamvis non contraria sit secundum substantiam carni Scythe 
coloribus tamen contrariis participant Et si quidem ipsas corporum substantias 


contrarias esse dicit quecumque motibus contrariis moventur 
ipse sibi contrarie dicens Aristotiles apparebit Ipse enim in Predicamentis 
nos docuit quod nichil est contrarium substantie et maxime ei 
que ex specie et materia ostendit autem in illis substantie proprium esse 
idem et unum numero ens contrariorum esse  susceptivum Qualiter igitur 
que contrariis motibus moventur contraria sunt Enim ipsa sibi 
contraria substantia que contrariis motibus subicitur albificationi et 
denigrationi et calefactioni et infrigidationi et augmentationi et diminutioni 
exsortiale enim ait que quidem contrariis secundum locum motibus 
moventur contraria dicere que autem secundum alterationem vel 
augmentationem et diminutionem non adhuc principium enim motus et 
quietis natura non solum eius qui secundum locum sed et eius qui 
secundum qualitatem et quantitatem et palam quod quamvis non apposuerit 
iste et eius qui secundum substantiam naturalis enim est que 
secundum generationem et corruptionem transmutatio Et magis ait 
contraria utique erunt corpora que secundum alterationem moventur et 
generationem quam que secundum locum siquidem que secundum 
locum transmutatio secundum accidens aliquod fit solum Non in aliis 
autem solis ait speciebus motus videmus eadem secundum numerum 
corpora contrariis motibus naturaliter mota sed et in ipso qui secundum 
locum Aer enim non solum habet principium motus ad sursum sed ad 
deorsum si enim subtrahatur aliquid supposite sibi terre vel aque mox 
regionem illam replet sicut ablato aliquo suprapositorum ad sursum fertur 
Si autem violentiam vacui ait aliquis pro causa ponat eius qui ad 


sursum motus et non naturale principium quid prohibet et in latione 
ipsius ad deorsum eandem dicere esse causam Nam supra vacua existente 
regione sursum fertur aliter autem non Et forsitan ait non contingens 
solum sed et necessarium sicut in aliis contrariis motibus sic et in 
hiis qui secundum locum et genus unum ipsorum lationem esse et 
subiectum unum aerem quare ait contrarios motus habentibus non 
sequitur contraria esse secundum substantiam neque enim idem sibi 
contrarium Hec igitur si quidem dubitans iste et querens problematizabat 
qualiter sapientis viri sermones dissonare putati consonabunt 
quique in Predicamentis dicunt substantie nichil esse contrarium et 
unam et eandem numero substantiam contrariorum esse susceptivam et 
quod hic dicitur contrariorum et motus esse contrarios studiosus utique 
iuste putaretur Si enim que contrarios motus habent ut Alexander dixit 
neque enim Aristotiles contraria est substantia ipsa sibi ipsi videbuntur 
contraria esse et non solum habebit aliquid contrarium substantia 
sed ipsa se ipsam Si autem non inquisitive sed assertive videbitur 
dicere necesse ergo aut in Predicamentis ostensa tamquam falsa 
transcripta esse aut que hic si igitur illa sunt  vera et nature rerum 
consona falsum est contraria esse secundum substantiam corpora que 
contrariis motibus moventur non adhuc amans addiscere sed tardus 
addiscere ut estimo iuste iudicabitur Qui quidem enim a puero in rationibus 
exercitati sunt quando audiunt aliquid apparens dissonum et 


maxime a viris talibus sine turbatione inquirunt si aliqualiter possunt 
talia consonare tamquam qui multa iam de hiis que videbantur discordare 
consonare invenerunt qui autem tardi ad discendum veluti ad 
pauca respicientes ab apparenti discordia stupefacti ad alterum sicut 
utique fuerint inclinati sententiant contra reliquum quod et iste etiam 
hic videtur michi passus fuisse Dicendum igitur quod contrariorum quidem 
secundum naturam et motus esse contrarios quis utique dubitabit 
intellectum habens si vere natura est principium motus et quietis 
Simile enim ac si quis dubitat adversum dicentem bonorum secundum 
naturam bonas esse operationes Oportet autem iam inquirere qualiter et 
illud verum substantiam unam et eandem numero contrariis motibus 
supponi dealbationi et denigrationi calefactioni et infrigidationi augmentationi 
et diminutioni et ei qui sursum et deorsum ut in aere Qualiter 
enim non erit ipsa sibi ipsi contraria substantia que contrariis motibus 
movetur Et quidem substantiam neque ad aliam substantiam contrarietatem 
habere dicimus Et oportet primo attendere quod et ipsa que in 
Predicamentis dicuntur que quidem iste vera et nature rerum 
consona ait scilicet non esse substantie contrarium et hoc eandem et 
unam numero substantiam existentem natam esse ferri ad contraria et 
transmutari et hec ad invicem dissona et contraria superficialibus videntur 
propter easdem instantias Si enim eadem numero substantia contrarie 
disponitur dealbata et denigrata que autem contrarie disponuntur 
contraria invicem sunt quomodo non ipsa etiam ad se ipsam contraria 
erit Sed ad huius solutionem attendere oportet quod naturalium 
motuum hii quidem sunt activi hii autem passivi activi quidem secundum 
quos agere dicuntur naturalia corpora calefacientia infrigidantia 
dealbantia denigrantia augmentantia minuentia passivi autem secundum 


quos ab agentibus hec naturaliter patiuntur naturaliter patientia 
calefacta infrigidata et secundum alias passiones Qui autem secundum 
locum motus activus solum est propter quod neque movetur aliquid 
secundum locum naturaliter ab alio sicut calefit aut denigratur sed ab ea 
que in ipso sola natura Hiis autem sic se habentibus quando quidem 
dicit Aristotiles in hiis quod contrariorum et lationes contrarie de  activis 
dicit motibus principium enim motus in hiis natura tamquam movens 
sed non tamquam mota et tamquam agentibus sed non patientibus 
propter quod et ignis et aqua contraria dicuntur tamquam contrarios 
motus hoc est dicere tamquam contrarias operationes agentia hic quidem 
calefaciens et exsiccans hec autem infrigidans et humectans et hic 
quidem tendens sursum hec autem ad deorsum etenim hii ut dixi operationes 
sunt Quando autem dicit Aristotiles substantiam eandem et 
unam numero existentem contrariorum esse susceptivam passiva 
contraria accipit patitur enim quod suscipit sicut agit quod dat Eadem 
igitur substantia subiecta dealbatur et denigratur secundum se nam 
agens quidem secundum sui ipsius substantiam iam perfectam existentem 
agens non potest contrarias agere operationes a substantia procedentes 
et maxime naturale aliquid et simplex existens patiens autem 
secundum imperfectum suum et potentia patiens quod aptum natum est 
ad ambo opposita merito vicissim contraria dicitur pati et in hoc nullum 
inconveniens idem sibi contrarium esse sed non secundum idem sed 
secundum quod vicissim contrarias habet dispositiones sicut corpus 
quod quandoque quidem calefit quandoque autem infrigidatur aut substantialiter 
quando aliquando quidem ignis fit aliquando autem aqua vel 
secundum accidens Ignis autem non potest quandoque quidem calefacere 
quandoque autem infrigidare sed neque quandoque quidem sursum 


naturaliter ire quandoque autem deorsum Et non frustra ergo Aristotiles 
a motibus secundum locum et non ab aliis naturalium substantiarum differentias 
investigat quia hii solum activi sunt secundum eam que in se 
ipso naturam agente eo quod movetur secundum locum alii autem 
motus et activi existentes et passivi et secundum naturam ambo quando 
ut passivi accipiuntur ipsam sibi ipsi contrariam subiectam substantiam 
videri faciunt Qui autem secundum locum activus est ut dixi propter 
quod nichil naturaliter secundum locum ab alio movetur calefit autem et 
dealbatur et generatur et augetur et contraria horum ab alio naturaliter 
enim agunt hec in invicem corpora et patiuntur ab invicem Quoniam 
autem aerem et contrarietatem motuum secundum locum habere iste ait 
mirabile qualiter non intellexit hec que quidem ipse dixit quod in 
quarto huius negotii Aristotiles simpliciter quidem grave ait esse quod 
omnibus subsidet velut terram et simpliciter leve puta ignem quod 
omnibus superfertur media autem horum aquam dico et aerem hiis quidem 
 supernatantia hiis autem subsistentia gravia que esse et levia Et 
sepe Aristotiles dixit quod neque simplicia hec proprie sunt quare quid 
mirum si secundum predominans semper in ipso aer movetur quandoque 
quidem sursum quandoque autem deorsum non ambas secundum idem 
habens has contrarias activas virtutes sed secundum sui ipsius diversam 
alterationem ipsas exercens Ingrossatus quidem enim ad deorsum repit 
subtiliatus autem ad sursum Quando vero evacuato aliquo inferiori loco 
aer in ipsum detrahitur propter evacuationem tunc hoc accidit universo 
semper circumstringente se ipsum et non sinente vacuam esse regionem 
sed subtiliora et facilius mobilia compellente in regiones dispositas evacuationi 
quoniam secundum sui naturam levior magis existens aer ad 


sursum natus est ferri et si non cedat aliquid superiorum ascendenti aeri 
inspissationem necesse fieri aliquorum corporum vel antiperistasim ut 
aerem factum ab aqua suscipiat locus Non bene igitur ait iste similiter 
sursum et deorsum transire aerem ut si deorsum propter non fieri 
vacuum et sursum propter hoc manifestat enim qui ab aqua fit aer 
quamvis humidior existens tamen ad sursum currens et inspissari 
cogens superposita Quare ex dictis palam quod contrariis motibus 
subiectum passive quamvis ipsum sibi ipsi contrarium fiat nullum 
inconveniens activum autem neque agit contrarios motus neque ipsum 
sibi ipsi contrarium utique fiet Sed neque exsortiale que quidem secundum 
locum naturaliter moventur contrariis motibus contraria esse que 
autem secundum alterationem vel augmentationem et diminutionem non 
adhuc si vere qui quidem secundum locum motus naturales activi solum 
sunt et non possibile eandem substantiam secundum naturam contrarias 
operationes agere per esse natura operante passivi autem circa idem 
subiectum contrarii consistunt Et non oportebat indeterminate sic et 
confuse contrarios motus videre et que in passivis accidunt activis attribuere 
Quoniam autem iste prolixus est putans aerem secundum naturam 
sursum que et deorsum similiter et moveri interrogandum ipsum sic 
ambo ait habere ipsum et gravitatem et levitatem sicut Aristotiles ait 
non ad idem sed ut quidem ad aquam levitatem ut autem ad ignem gravitatem 
aut et secundum se ambo Et si hoc utrum secundum aliud 
quidem aliquid  in ipso grossius gravitatem habere dicitur secundum 
aliud autem aliquid subtilius levitatem aut secundum omnem partem 
ambo Et palam quod hoc impossibile immobilis enim erit penitus 
utraque virtute ad se ipsam secundum hunc trahente Si autem secundum 
aliud quidem aliquid partium suarum levis est secundum aliam autem 
gravis sicut et nos secundum ignem quidem qui in nobis leves secundum 
terram autem graves compositus erit aer et verum in ipso dicere 


sicut et in nobis quod contrariarum secundum naturam in ipso substantiarum 
et motus contrarii secundum naturam et si ipsum sibi contrarium 
velis dicere tamquam ex contrariis partibus compositum nullum inconveniens 
Si autem ad aliud quidem levem ad aliud autem gravem existentem 
aerem sic ambos motus habere dicit palam quod secundum 
ambos ad eundem locum movebitur qui supponitur quidem igni supernatat 
autem aque et rursum unus qui secundum naturam motus unius et 
neque motus contrarii secundum existentiam sed secundum habitudinem 
solum neque quod movetur ipsum sibi contrarium Totaliter autem 
Aristotiles contrariorum ait et lationes contrarie ut conversione verificata 
que cum oppositione dicit cuius lationi non est contraria latio 
neque ipsi est aliquid contrarium si ostenderit circulari motui non esse 
contrarium motum habebit demonstratum quod circulariter mobili corpori 
non est contrarium quod quidem iste ut ait et sine demonstratione 
concedens tamen tantos sermones extendit Aristotiles quidem ita Gramaticus 
autem exsortiale ait que contrariis secundum locum motibus 
moventur corpora contraria esse dicere que autem secundum alterationem 
vel augmentationem contrariis motibus moventur non adhuc esse 
dicere contraria putans ut videtur quod si contrariorum et lationes 
contrarie et quorum lationes contrarie hec contraria Et quidem si non 
adequatur non verum positione consequentis poni antecedens neque 
sequitur ad dictum ab Aristotile scilicet que moventur contrariis motibus 
secundum alterationem vel secundum locum ut ait ipsa sibi contraria 
esse nisi preostensa adequatione Si autem hec invicem adequantur et 
contrariorum et lationes contrarie hec contraria palam quod non erit 


inconveniens quod sequitur Sed res quidem qualiter se habet prius ut 
putavi declaravi nunc autem hec proposui ad manifestandum quod iste 
nesciens rationes consequentie se ipsum seducit tamquam aliquid dicentem 
et sine intellectu legentes Oblitus autem ut videtur quod de naturalibus 
et simplicibus motibus sermo  est et anima ait que movetur ad 
virtutem et malitiam aut potens moveri et adhuc ad falsam cognitionem 
et veram ipsa sibi secundum idem nunc contraria erit Et quidem hoc 
oportuisset intelligentem dubitasse quomodo anima quidem secundum 
virtutem agit et secundum malitiam ignis autem numquam agit secundum 
infrigidationem et postquam dubitasset respondere quod naturalia 
quidem et simplicia per esse agunt propter quod et easdem operationes 
quamdiu utique fuerint operantur uniformes existentes anima autem 
vivificat quidem per esse propter quod et semper hanc habet in promptu 
operationem secundum virtutem autem vel malitiam aut falsitatem vel 
veritatem operatur non per esse sed per prehibitas alias aliter opiniones 
et electiones Sed ad sequentia procedamus si quid forte illis prioribus 
magis consequens loquetur Scribit igitur hec  rursum enim necesse 
est me plura verborum huius transcribere ne incredulis calumpniator 
appaream  Hec quidem igitur si secundum substantiam contraria 
dicentur corpora que motibus contrariis moventur Si autem non secundum 
substantiam contraria esse hec dicat quis quia universaliter substantie 
nichil est contrarium sed qualitatibus omnibus contrariis participant 
que contrarie moventur sicut se habet in igne et terra hic quidem 
enim calidus hec autem frigida existit et hic quidem levis hec autem 
gravis ad hoc quidem consequetur secundum eam que cum oppositione 


conversionem quod que non participant qualitatibus contrariis neque 
motibus contrariis moveri neque esse totaliter horum motui contrarium 
motum Non tamen si alicuius corporis motui non sit contrarius motus 
hoc neque qualitates contrarias participare est verum non enim sana ex 
antecedente conversio Si autem dicat aliquis adequari hec ut et quorum 
motui est contrarius motus hec et qualitatibus contrariis participare et 
quecumque qualitatibus contrariis participant horum semper et motui 
esse motum contrarium iste positionem non probatam exigens sibi 
concedi tamen ab ipsis rebus arguitur elementorum enim totalitates 
plane qualitatibus contrariis participant et etiam ypekcaumatis et aeris 
motui circulari existenti non est motus contrarius secundum quod ipsi 
Aristotili videtur circulari motui non esse motum contrarium Primo in 
hiis noto hoc quod putat quod que qualitatibus contrariis secundum substantiam 
participant sicut se habent ignis et terra hec non sunt secundum 
substantiam contraria si enim non secundum hec est substantialis 
contrarietas relinquitur secundum materiam ipsam esse quod quidem 
neque iste ut estimo diceret et tamen Aristotilem sic dicere existimat 
Quod autem sequitur omni stoliditate et inconsideratione ut estimo 
repletum est Nam Aristotile  dicente contrariorum et lationes contrarias 
esse iste convertens que contrarie moventur contraria esse supponit tamquam 
qualitatibus contrariis participantia Et si quidem tamquam non 
adequatis terminis convertit propositionem ipse nobis dicat que oporteat 
existimare ipsum scire qui neque hoc novit quod in non adequatis non 
possibile est convertere non enim indifferens est sic aut illo modo proferre 
Si autem putans adequari sic produxit quomodo dicit ipse non 


adequari et propter hoc non posse ex antecedente convertentem dicere si 
alicuius corporis motui non sit contrarius motus hoc neque qualitate 
contraria participare Vide igitur qualiter qui dicit putantem adequare 
positionem non probatam exigere sibi concedi tamquam adequatos accipiens 
terminos ab Aristotile positos convertit Quod enim converterit 
manifestat dicendo que contrarie moventur qualitatibus contrariis participant 
et secundum eam que cum oppositione conversionem ipsius que 
non participant qualitatibus contrariis neque motibus contrariis moveri 
tamquam antecedentibus quidem motibus consequentibus autem contrariis 
ab hiis enim et conversionem inchoavit non intelligens ut et prius 
dixi quod Aristotiles ex non esse circulari motui motum contrarium vult 
ostendere quod neque circulariter feribili est aliquid contrarium Iste 
autem convertens terminos conclusit circulari motui non esse motum 
contrarium quod quidem per propriam demonstrationem ostendet ex 
illo concludere volens substantie celi non esse contrarium hoc enim 
requirebatur ad ingenerabilitatem Iste autem et perseverat contendens a 
rebus ostendere ut dicit quod neque adequatur neque est possibile 
convertere terminos Et hec iterum adhuc stolidius convertit aer enim 
ait et ypekcauma contrarias habentia qualitates ambo circularem habent 
motum si igitur circularis non est contrarius circulari qualitates contrarias 
habentia motus contrarios non habent Et in hiis igitur primo quidem 
illas qualitates quibus secundum locum motus assequitur non habent 
contrarias ignis et aer ambo enim calida et ambo levia etsi hoc quidem 
magis propter siccitatem hoc autem minus propter humiditatem deinde 


circularis motus quod non sit proprius nature ignis et aeris sed eminentiori 
modo ipso participant idonee ad participationem se habens ostensum 
est prius ut estimo mediocriter ex simul moveri cum ea que sine 
errore ut manifestant qui in ipsis consistunt planete et alia fantasmata 
coorientia et cooccumbentia cum stellis fixis et non hec sola cum ea 
que sine errore simul moventur sed  quod erraticum sed illud quidem et 
proprium habet motum que autem sub luna spere totalitatibus secundum 
meliorem participationem moventur Hec quidem igitur sufficienter 
dicta sint nisi forte aliquis et superfluam nobis occupationem impingat 
despiciat vilitatem verborum huius cognoscat autem et me non verborum 
huius gratia occupationem hanc tollerare sed gratia eorum qui 
seducuntur a multitudine verborum ipsius et gratia huius ipsius contradictionis 
adversus Aristotilem Nam non ignoro quod hiis qui post nos 
non verba illius solum sed et hec superflua et studio indigna reputabuntur 
verumptamen necesse et reliquum Charibdis remensurare In hiis 
itaque preexpositis sepe revolvens quod substantie nichil est contrarium 
et putans Aristotilem ad se ipsum esse discordem dicentem quidem in 
Predicamentis hoc plane hic autem dicentem contrariorum secundum 
substantiam et lationes esse contrarias videtur michi penitus ignorare 
qualiter dictum est substantie nichil esse contrarium Argumentor 
autem ex divisione secundum quam fecit obviationem quam in primis 
proposite ab ipso proxime litere qualiter intelligit plane revelavit scribens 
hec quidem igitur secundum substantiam contraria dicuntur 
corpora que motibus contrariis moventur si autem non secundum substantiam 
contraria dicet quis quia universaliter substantie nichil est 


contrarium sed qualitatibus semper contrariis participare que contrarie 
moventur ut in igne se habet et terra hic quidem enim calidus hec 
autem frigida existit et hic quidem levis hec autem gravis Si igitur 
non hec putat et talia que secundum substantiam contraria quoniam 
quidem composita substantia cui maxime putat nichil esse contrarium 
ex materia est et substantialibus qualitatibus in qua verificari putat substantie 
nichil esse contrarium Quod quidem enim de composita hoc 
dictum esse in Predicamentis putat plane scripsit in secundo capitulo 
sui quinti libri dicens si quidem igitur ipsas corporum substantias 
contrarias esse dicit quecumque motibus contrariis moventur ipse sibi 
ipsi contraria dicens Aristotiles consumetur ipse enim in Predicamentis 
nos docuit quod nichil est contrarium substantie et maxime 
composite ex materia et specie Quale igitur  est naturale corpus compositum 
ex materia et specie quod non oppositis qualitatibus specificatur 
Quamvis enim aliquis accipiat ipsum quod triquaque dimensionatum 
secundum gramaticum quidem hunc materia hoc est et oppositis 
qualitatibus specificatum fit naturale corpus et substantia composita et 
non est alia preter hanc que contrariis qualitatibus specificatur si autem 
et non materia corpus est sed compositum ex materia et specie et ipsius 
species oppositas habet differentias est enim et corporis materia ait 
Aristotiles et magni et parvi eadem Que igitur est substantia 
composita ex materia et specie preter eam que oppositis qualitatibus specificatur 
scilicet calido et frigido levi et gravi in qua utique verificari 


putet substantie nichil esse contrarium In hac enim videtur concedere 
non verificari Nam aliter conatur evadere sermonem figuras conversionis 
accusans quam et ipsam ignorans apparuit Sed iste quidem ex 
sequentibus qualem habitum habeat circa sermones apparebit Ipsum 
autem hoc secundum se qualiter dictum est substantie nichil esse contrarium 
michi ipsi quidem primo iam autem et addiscere volentibus dearticulare 
bonum Substantiam proprie in Predicamentis individuam 
accipiens compositam ex materia et specie ut subiectum accepit ipsam 
propter quod neque in subiecto neque de subiecto ait ipsam esse ut 
undique significet quod subiectum sit contraria autem secundum quod 
contraria accidentia sunt differentie enim sunt differentie autem qualitates 
et accidentia et sunt hee non contrarie substantie contrariam sibi 
ipsis ypostasim habent propter quod quidem ambo dixit et quod substantie 
nichil est contrarium et quod substantia eadem et una numero 
existens contrariorum est susceptiva Propter quod quidem igitur verus 
qui in Predicamentis sermo quod substantie nichil est contrarium 
neque enim secundum materiam que est solummodo subiectum neque 
secundum speciem compositum ex genere et differentiis substantia 
enim et hoc et quamvis in materia sit sed cum materia subicitur contrariis 
neque multo magis secundum compositum ex specie et materia 
hoc enim adhuc magis subiectum contrariis subiectum autem non potest 
esse contrarium neque enim ambo contraria esse possunt in subiecto 
enim illa neque alterum et quia in subiecto et hoc sed non subiectum 
et quia siquidem sit hoc oppositum non utique susciperet Quoniam 


autem composita est que proprie substantia secundum ipsum que individua 
que et generabilis et corruptibilis est ex materia et specie species 
autem quam et diffinimus ex genere est et differentiis  differentie autem 
qualitates existentes oppositionem habent ad alias qualitates secundum 
oppositionem enim a suis generibus differentie dividuntur secundum 
has igitur differentias contrarie dicuntur substantie non secundum quod 
substantie et subiecta et per se subsistentia sed secundum quod ex 
contrariis differentiis consistunt et specificantur velut ignis et aqua 
secundum quod quidem ignis et secundum quod aqua non sunt contraria 
substantie enim sunt subiecte contrariis accidentibus secundum hec 
secundum quod autem hoc quidem calidum et siccum hoc autem frigidum 
et humidum hoc quidem leve hoc autem grave secundum hec 
contrariantur et oppugnant invicem et transmutant invicem non secundum 
quod substantie et subiecta sed secundum contrarias qualitates 
Propter quod in Predicamentis quidem talem substantiam compositam 
ex materia et specie ut subiectum accipiens contrariorum vicissim 
dixit esse susceptivam eandem contrariorum autem eorum que secundum 
accidens insunt et non esse aliquid tali substantie contrarium hic 
autem differentias accipiens eas que secundum substantiam insunt alterius 
et alterius substantie utramque completivam existentem et secundum 
se inexistentes substantiis sed non secundum accidens contrarias 
substantias invicem secundum illas differentias dixit que diversis substantiis 
insunt que enim secundum accidens insunt differentie circa eandem 
substantiam vicissim subsistunt Quando igitur dicit contrariorum 
et lationes contrarie substantias quidem contrarias dicit habentes substantiales 
differentias ad invicem contrarias non secundum quod autem 


substantie et secundum se subsistentes sed secundum quod ex contrariis 
consistunt differentiis quibus et assequuntur contrarii motus nam et qui 
quidem ad sursum caliditati et levitati coexistit qui autem ad deorsum 
frigiditati et gravitati et neque contrariantur hec dictis in Predicamentis 
neque ut iste ait necesse hoc contrariorum differentias esse 
contrarias describere per illa putare vera Sciendum autem quod in primo 
de Naturali auditu speciei materiali ex contrariis qualitatibus consistenti 
contrariam dixit privationem ipsius et ex hac fieri speciem ait quia 
non omni speciei semper est contraria species neque enim homini aut 
musico privatio autem est ubique sed quandoque quidem privatio cum 
specie est perfecta habente perfectas constitutivas ipsius qualitates sicut 
que in aqua ignis privatio est cum specie aque perfecta existente et 
habente perfectas que in ipsa qualitates frigiditatem et humiditatem 
contrarias ignis qualitatibus et propter hoc ignis non solum ex privatione 
sui ipsius sed et ex contraria sibi specie dicitur generari quando 
autem  privatio non speciei perfecte coexistit sed materiali alicui idonee 
se habenti ad susceptionem speciei opposite privationi sicut que in spermate 
hominis privatio tunc non ex specie contraria sed ex privatione 
dicitur fieri quod generatur non quia non sit species aliqua et sperma 
sed imperfecta species et materie rationem participans ad perfecte speciei 
ypostasim et ad illam totam habens relationem propter quod non 
tamquam ex specie contraria ipso spermate generatur homo Et palam 
quod sunt quedam et in spermate qualitates contrarietatem habentes ad 
invicem sed imperfecte et hee et non ut que perfectarum specierum perfecte 
propter quod quecumque quidem contrarie qualitatibus hominis 


sunt in illis transmutantur humido quidem quod in spermate exsiccato 
sperico autem extenso quecumque autem conformes sunt qualitatibus 
hominis ex imperfecto transmutantur in perfectum Propter imperfectionem 
enim dispositionis subiecti quando ex spermate animal vel ex 
immusico dicitur fieri musicum non ex contraria specie sed ex privatione 
dicitur generari Quod autem non mei ipsius hos intellectus scribo 
sed que videntur approbatis expositorum et que ab ipso Aristotile dicuntur 
audi scripta ab Alexandro in ypomnemate Predicamentorum 
Premissa enim littera dicente inest autem substantiis et nichil ipsis esse 
contrarium infert hec sed quod iterum ostendit substantie assequentium 
quod neque ipsum proprium substantie est ut et ipse dicit est 
autem hoc nullum contrarium ipsi esse Et confesse expositis substantiis 
nichil est contrarium ei tamen que secundum speciem substantie dicet 
in Naturali auditu privationem esse contrariam aut et ibi communius 
privatio contraria dicta est consuetudo enim ipsi contraria dicere et 
que secundum privationem opposita sed in elementis species secundum 
quas ignis et aer aqua et terra contrarie sicut et ipse in hiis que De 
generatione et corruptione dicit propter hoc enim in invicem est 
ipsis transmutatio Hiis igitur substantiis expositis dicet utique nichil 
esse contrarium ostendit autem in secundo De generatione specificas 
simplicium et primorum corporum siccitatem humiditatem caliditatem 
frigiditatem has autem contrarietates  ex quo et ibi videlicet differentiam 


substantie non dixit substantiam esse quia non expositarum 
aliqua erat Sed et divus Iamblichus in ypomnemate in Predicamenta 
scripsit hec Inest quidem igitur substantiis nichil ipsis esse 
contrarium contraria quidem enim sub uno genere semper ordinata sunt 
substantia autem nullum habet superius genus sub quo ordinata sit et 
contraria quidem habitudinem habent ad invicem substantia autem sine 
habitudine est et nichil indiget ea que secundum contrarietatem habitudine 
Adhuc contraria quidem ad invicem abnuunt substantia autem 
secundum se determinata est Ipse etiam ex inductione primarum et 
secundarum substantiarum probat nichil esse sibi contrarium et post 
pauca scripsit hec Dubitant autem quidam quomodo rationale animal 
irrationabili non est contrarium nos autem dicemus ut quidem alicui differentie 
inexistentem differentiam contrarium totum autem toti non erit 
contrarium Ratio autem huius talis quod suscipit contraria non est 
ipsum contrarium si enim optineatur ab uno contrariorum non utique 
poterit idonee ad susceptionem alterius preparari velut anima corpus 
individue substantie et secunde substantie siquidem suscipiant contraria 
et non erunt ipsa contraria Sed neque si dividatur aliquid in contraria 
sicut animal neque sic erit contrarium si communiter continet divisionem 
contrariorum neque nichil harum erit contrarium Sciet autem hoc 
utique aliquis et ad diffinitionem contrariorum plurimum enim utique 
segregata esse ipsa ab invicem determinata ut autem nunc dicitur circa 
eandem substantiam animalis coexistunt Sed qualiter ignem aque et 
terre aerem contraria dicit Aristotiles Secundum specificas videlicet 
differentias dicemus que non sunt substantie Frigidum quidem igitur et 


calidum et siccum et humidum invicem contraria existunt substantie 
autem ad totas substantias non habent contrarietates et in eadem materia 
coexistunt Et quid oportet transcribendo prolongare longa expositorum 
verba quando possibile est ipsum Aristotilem producere suam sententiam 
plane revelantem paulo post principium secundi libri De generatione 
et corruptione Scribit autem sic Existentibus autem quatuor 
simplicibus corporibus utraque duorum utriusque primorum sunt 
ignis quidem enim et aer eius quod fertur ad terminum terra autem et 
aqua  eius quod ad medium et extrema quidem et sincerissima terra et 
ignis media autem et mixta magis aqua et aer et utraque utrisque 
contraria igni quidem enim contrarium aqua aeri autem terra hec enim 
ex contrariis passionibus consistunt Ecce igitur et substantias contrarias 
substantiis esse ait igni et aeri aqua et terra et qualiter contrarie 
manifestavit quia non secundum quod substantie et supposita sed 
secundum quod ex contrariis qualitatibus consistunt potentibus in invicem 
agere et pati ab invicem Hec quidem igitur sufficienter ut estimo 
usque huc provenerunt et qualiter sic immorata sunt circa contradictionem 
propositionis dicentis contrariorum et lationes esse contrarias 
manifestum factum est ut estimo etiam mediocrem intellectum habentibus 
rationum consequentie Bonus autem iste qui Aristotilis industriam 
accusat dicit hiis quidem non attingens ipse hec autem ad ostensionem 
industrie faciens post multas contradictiones ex ambitione videtur concedere 
repudiata et hec consequenter scripsit Etsi verum autem concesserimus 
esse corpus corpori contrarium et adhuc contrariorum corporum 
et lationes esse contrarias et propter hoc iterum cuius corporis motui 
non est contrarius motus neque ipsi esse contrarium corpus necesse 


videlicet ostendi quod circulari motui non est contrarius motus Si igitur 
unumquemque sermonum per quos Aristotiles conatus est hoc probare 
proponentes redarguerimus palam quod non ostenso quod circulari 
motui non est motus contrarius neque quod corpori quod movetur 
ipso non est contrarium corpus ostensum utique erit Qui igitur talia 
extendit vide qualiter neque assequens scriptis videtur proponens enim 
Aristotilis litteram primi argumenti et Alexandri expositionem Aristotile 
dimisso adversus virum secessit dicens quod cum promisisset ostendere 
quod non est circulari linee recta contraria neque apparet ostendisse 
Hoc autem neque Aristotiles neque Alexander promisit ostendere sed 
iste ignoravit deductionem rationis que habet ita si est contrarius motus 
aliquis circulari est ille qui super rectam at vero qui super rectam non 
est non ergo est aliquis motus contrarius circulari Et coniunctum quidem 
ostendit ex eo quod periferie recta opponi videtur Et opponantur 
autem hee qui autem super ipsas motus non sunt contrarii quia unus 
non est qui super rectam sed duo uterque autem ipsorum alteri opponitur 
et est unum uni contrarium ut sepe dictum est  Alexandro autem 
comparante rectam ad circularem ubi ait Recta autem contraria videtur 
circulari quia illa quidem videtur undique circumfracta recta autem 
quam maxime sine fractione esse inter omnes lineas Si igitur ipse non 
est contrarius circulari neque utique aliorum aliquis qui minus videntur 
opponi ipsi iste putavit rectam ad circularem comparari et transcribere 
ausus fuit Alexandri textum in quibus scripsit maxime autem ait 


recta opponi videtur circulo quamvis ille scripserit circulari ut et 
sequentia manifestant Quamvis enim a lineis argumentatio tamen de 
motibus dictum fuit et quod sine fractione et fractum a lineis quidem 
sed de motibus dictum est ab Alexandro ut manifestat quod inductum 
fuit si igitur ipse non contrarius circulari Sed neque ex non esse 
rectam lineam contrariam lineari circulo putat Alexander concludi 
demonstrationem ut et promiserit hoc ostendere Quamvis enim linee 
contrarie tamen motus non possunt contrarii esse propterea quod qui 
super rectam opponitur ei qui super rectam et unum uni contrarium sit 
Consequenter autem motum qui super rectam conatur ostendere contrarium 
et ei qui super rectam et circulari secundum aliud autem et aliud 
sicut excessum ad defectum et ad commensurationem et supergressionem 
et iustitiam et simpliciter in quibus ut incommensurata que ex 
utraque parte commensurati invicem que contraria iacent et commensurato 
Et igni autem ait et aer compugnat et terra secundum aliud 
autem et aliud et falsum ait et ignorantia veritati sed hoc quidem ut 
contrarium hec autem ut privatio Iste igitur ait et hic qui quidem 
sursum motus ei qui deorsum secundum locorum contrarietatem opponitur 
qui autem circularis utrique eorum qui super rectam non secundum 
locorum contrarietatem sed secundum ipsam speciem motus quia hiis 
quidem ab alio signo ad aliud est motus et secundum omnem partem 
sine fractione huic autem ab eodem in idem neque quacumque parte 
manente sine fractione et quia hunc quidem impossibile sine statione bis 
super eandem fieri circularis autem eandem sine statione infinities circuit 


Si igitur secundum contraria ait characterizantur palam quod et 
contraria utique erunt Vides qualiter non assequitur intentioni dictorum 
Aristotile enim ostendente quod circulari motui locali existenti non 
est contrarius secundum locum motus et cum dixerit ipsis verbis quod 
lationis contrarietates secundum locorum  contrarietates sunt sicut 
quamvis et ipse per verba dixerit circulari autem uterque eorum qui 
super rectam secundum contrarietatem quam Aristotiles dixit hec 
autem erat que secundum loca secundum quam et oppugnare invicem 
contraria et transmutari in invicem possunt Nam ad contraria invicem 
loca secundum naturam procedentia contrariis semper qualitatibus specificantur 
caliditate et frigiditate levitate et gravitate et que contrariis hiis 
qualitatibus specificantur causis diversarum inclinationum ad contraria 
loca procedunt hec autem sunt que ex invicem generantur contraria sed 
non que sine fractione et fracta non enim circulus in rectam transmutatur 
neque que circulo moventur in ea que super rectam neque que ab 
eodem signo ad idem moventur in ea que ab alio et alio neque que statione 
interrumpuntur in habentia continuum motum Non enim sunt 
contrarietates hee secundum qualitates passivas et activas neque idem 
subiectum habent quoniam accideret et que sub luna in celestia transmutari 
et celestia in ea que sub luna quod quidem neque hunc acceptare 
plane puto dicentem celum esse superexcellentis nature in quibus ait 
Celum autem et secundum ipsum totum et secundum partes principalissimum 
que et maxime contentivum mundi partium confessum est 


motu enim huius omnia que intus diriguntur corpora Qualiter igitur 
deberent hec in invicem transmutari Si autem necesse talia contraria 
que transmutantur in invicem secundum locorum contrarietatem accipi 
multos et in sequentibus frustra expendit sermones contendens ostendere 
quod etsi non secundum loca contrarii sint motus qui super rectam et 
qui circularis tamen secundum alios modos contrariantur et quod rationabilius 
motus circularis ei qui super rectam contrarius dicetur secundum 
multa oppositus quam qui sursum ei qui deorsum secundum loca 
sola habens contrarietatem Nam et que generantur et corrumpuntur invicem 
quidem existentia congenea ad ingenita autem et incorruptibilia 
non adhuc Sed quoniam et duo uni adversari contraria prius dixit sicut 
igni terram et aerem hanc quidem ut frigidam calido hunc autem ut 
humidum sicco mirabilis videtur michi excessus stoliditatis Nam et 
quod quidem ut terra et ut aer  et ignis et totaliter ut substantie non 
contraria sepe ipse protulit quod autem si calidum frigido et siccum 
humido contraria non duo uni sed unum uni est contrarium secundum 
que et transmutantur in invicem elementa quomodo non attendit Totaliter 
autem si non secundum idem duo uni contraria sed secundum 
aliud et aliud ut iste ait et in excessu et defectu et in talibus ipsius multis 
exemplis secundum aliud quidem ambobus equalitati oppositis 
secundum commune inequalitatis ipsorum et commensurationi secundum 
commune incommensurationis secundum aliud autem et ad invicem 
quomodo iterum duo uni contraria et non unum uni Unum enim 
incommensuratio et unum inequalitas Sed si qui sursum locus ait ad 


quem que ad sursum moventur feruntur est concava periferia lunaris 
spere et est qui sursum locus ei qui deorsum contrarius participat aliqualiter 
altero contrariorum locorum celum et secundum hoc contrarium 
erit alicui sicut ignis aque quamvis non secundum quod corpori vel 
secundum quod substantie sed secundum qualitates sint Rursum igitur 
iste oblitus est speciei contrarietatis secundum quam fit <in> invicem 
contrariorum transmutatio nam et qui sursum locus loco qui deorsum 
contrarius non tamquam transmutantia in invicem contraria neque 
enim qui sursum locus fit aliquando deorsum neque qui deorsum sursum 
sed que in locis entia hiis et que ad ipsa moventur hec sunt que 
sic contraria ut et transmutentur ad invicem Propter quod quamvis in 
celo sit quod sursum et in terra quod deorsum non sic contraria terra et 
celum ut transmutentur in invicem neque habet celum tale aliquid 
contrarium quando et ipse iste novit quod loci assignatio que dicit 
locum esse terminum continentis non perfecte assignata est ab Aristotile 
tamquam qui primus quesivit ipsum Consequenter autem ait 
Convexum et concavum ut contraria opponuntur neque enim ut que ad 
aliquid quoniam non semper coexistunt nam convexum est in sperica 
superficie concavo non existente quando solida fuerit spera et concavum 
est in orbis interioribus quidem concavis extra autem planis sed 
neque ut habitus et privatio qualitas enim ait utrumque  ignorans 


ut videtur iste preceps quod privatio est una species qualitatis qualiter 
enim utique diceret convexum et concavum propter qualitates esse non 
secundum habitum et privationem opponi  sed neque ut  affirmatio 
ait et negatio Relinquitur igitur ut contraria opponi concavum et 
convexum Si igitur ait hec celestis corporis qualitates quedam sunt aut 
passiones susceptivum est contrariorum quod celeste quare et corruptionis 
et generationis Ergo ne et hic videtur penitus iste remotus ab 
intentione dictorum Primo quidem quia cum Aristotiles concavum et 
convexum in linea acceperit secundum quod circularis motus fit secundum 
lineam enim omnis motus perficitur iste ut in solido accepit dicens 
non contingere esse lineam per se sine corpore sed omnem naturalem 
lineam in corpore habere esse in alio autem et alio sperici corporis 
ultimo concavum existit et convexum et propter hoc etiam adversus 
Alexandrum querelat dicentem quod siquidem sit concavum contrarium 
convexo in linea una consideratum ipsa utique erit sibi ipsi contraria 
linea Et quidem si concavum et convexum Aristotiles secundum 
distensionem acciperet secundum quam circularis motus fit et sine latitudine 
hec palam quod bene etiam dixisset Alexander Non enim de hoc 
concavo et convexo neque Alexander neque Aristotiles dixerunt eo 
scilicet quod in alio et alio ultimo sperici corporis est sed de hiis que in 
lineari distensione secundum quam circularis motus perficitur Etsi 
concavum autem et convexum celum habeat in alio autem et alio sperici 
corporis ultimo et contraria hec invicem habet et alias in se ipso multas 
contrarietates nam et motus in ipso et statio et impar et par et idemptitas 


et diversitas et unum et multa et alia decem milia talia Sed primo 
quidem concavum et convexum in alio et alio ultimo existentia quomodo 
possunt occurrere invicem aut agere in invicem aut pati ab invicem ut 
generationis vel corruptionis fiant causa transmutantia in invicem 
Deinde intelligere oportet quod ubi quidem generatio et corruptio semper 
oportet esse contraria ex quibus generatio et in que corruptio non 
autem ubi sunt contraria semper ibi generatio est et corruptio non enim 
omnia contraria agere in invicem et pati ab invicem nata sunt sic ut et 
transmutentur in invicem sed illa sola que secundum activas et passivas 
qualitates considerantur hoc est secundum caliditates frigiditates siccitates 
humiditates et hiis concurrentes scilicet albedines nigredines dulcedines 
amaritudines levitates gravitates et talia nam secundum harum 
in invicem transmutationem et alia contraria puta concavum et 
convexum si contingat et impar  et par habent transmutationem in invicem 
sicut et ipse substantie ut dictum est prius Si igitur ab illa contrarietate 
exemptum est celum scilicet ea que secundum activas et passivas 
qualitates merito exemptum est et a generatione et corruptione Et huic 
autem est dignum attendere quod siquidem celum haberet aliquod 
contrarium ut transmutaretur in illud extra substantiam ipsius esset 
utique contrarium illud et non in ipso non enim utique corrumperet 
ipsum constitutivum existens ipsius Nam et eius quod sub luna partes 
existentes contrarie oppugnant quidem invicem et transmutantur in se 
ipsas invicem totum autem generabile propter hoc ipsum perpetuum est 
quia alterius corruptio alterius semper generatio est Quare Aristotilis 


rationem arguere volens ostendat celum habens aliquod contrarium extra 
se ipsum etsi non secundum substantiam sed secundum eas que in ipso 
qualitates ut habet ignis contrarium sibi ipsi aquam tamquam contrarias 
habentem qualitates Quoniam nichil utique sapiens concludet hoc 
dicens Si quidem contrariis quibuscumque participare aut ambobus 
aut altero dicat esse demonstrationem huius quod participans sit genitum 
et corruptibile quoniam et celeste corpus est susceptivum contrarietatis 
que secundum concavum et convexum adhuc autem et concavum 
lunaris spere est alter locorum contrariorum et celum generabile et corruptibile 
esse dicant si autem non omnis contrarietas est causa generationis 
et corruptionis corporibus sicut neque secundum locum contrarie 
sursum vel deorsum moveri generatio aut corruptio existit neque ergo 
que contrariis secundum locum motibus privata sunt propter hoc ipsum 
solum et generatione et corruptione privata sunt nam et ambobus 
simul contrariis participare ut celum concavo et convexo non est susceptivum 
eius quod est esse generabile et corruptibile que enim possunt 
coexistere contraria non oppugnant invicem neque perimunt invicem et 
propter hoc non sunt causa generationis et corruptionis alterum autem 
contrariorum habens et commune subiectum ad illud altero contrario 
participans hoc generationis et corruptionis est susceptivum contrariis 
circa unum subiectum invicem transmutantibus Secundum autem sursum 
vel deorsum moveri ipsum quidem non est corruptio vel generatio 
eorum autem que generantur et corrumpuntur sunt propria hoc quidem 
enim leve est hoc autem grave hec autem calida et frigida et sicca et 
humida quibus generatio assequitur et corruptio propter transmutationem 


in invicem circa idem subiectum Forsitan autem et hii qui ad sursum 
et deorsum motus generationes aliqualiter sunt et corruptiones 
siquidem  ignis ad sursum et terra ad deorsum moventur sinceram speciem 
in ipso absumere appetentia Si igitur que contrariis qualitatibus 
activis et passivis specificantur contrarium habent semper secundum 
naturam localem motum propter secundum substantiam cum illis condividi 
levitatem et gravitatem verum dicere quod que supereminent 
contrariis secundum locum motibus semper et a generatione et corruptione 
exempta sunt quia et a tali secundum qualitates contrarietate 
propter quod et Aristotiles contrariorum sic et lationes contrarias dixit et 
siquidem circulari lationi non est contrarius motus neque circulariter 
mobili esse aliquid contrarium et subiunxit quod recte videtur natura 
quod debeat fore ingenitum exemisse a contrariis inter contraria enim 
talia videlicet que circa unum subiectum compugnant generatio est et 
corruptio 
Sic quidem igitur bonus iste frustra multos sermones contradicentes 
prime argumentationi conscripsit videamus autem qualiter et ad secundam 
obviat rationem Aristotile igitur ex predictis habente quod contrarii 
secundum locum sunt motus qui a contrariis locis et quod contraria 
loca sunt que plurimum distant ab invicem et quod plurima distantia 
determinata est sicut et minima et quod omnis distantia determinatum 
habens quantum recta intermedia distantiarum mensuratur  hec enim 
una et determinata est quia minima est habentium eadem ultima circulares 
autem infinite que ad eadem signa copulantur et propter hoc indeterminate 


et propter hoc distantiam inter A et B non determinant et 
propter hoc secundum illas non est plurima distantia hec et propter hoc 
non sunt contraria loca que A et B et propter hoc non sunt contrarii qui 
ab A et B motus si ut super periferias et non ut super rectam fiant  
hec igitur Aristotile ex irredarguibilibus sic fundamentis concludente 
iste intellectu non consequens dicta Valde miror ait si non ludens 
magis quam studens talibus argumentis Philosophus usus fuit Et palam 
quod ludum quidem existimans diligentem sermonum consequentiam 
studium autem suas argumentationes quas audiemus magno utique aliquo 
dignus apparebit Proponens enim primo Themistii parafrasim littere 
Aristotilis deinde et Alexandri Afrodisei expositionem ut et sic sapiens 
videatur secundum utramque arguere  Aristotilis opinionem proponit Et 
utique Themistio dicentes motus qui super periferiam contrarios esse ad 
inconveniens abduci dicente scilicet uni infinitos opponi quia infinite 
sunt que circa AB describuntur periferie iste deridet rationem infinitis 
motibus infinitos contrarios esse dicens secundum unamquamque enim 
infinitarum periferiarum dicit duos motus contrarios invicem et non 
attendit adhuc quod siquidem contrarii motus sunt qui a contrariis locis 
uni motui ei qui ab A unusquisque eorum qui a B infinitorum contrarius 
erit quare et infiniti et verus Themistii sermo Secundo autem superinfert 
rationi etsi infinite sint que super AB periferie tamen eiusdem speciei 
invicem esse et propter hoc eas que ab A omnes ut unam eis que a 
B ut uni opponi Deinde et exempla superflue proponens Miror ait 
quomodo non cognovit idem et in motibus super rectam accidens uno 
enim existente centro universi ad quod omnia gravia feruntur non ad 


unum signum a centro ad id quod in circulo mota levia terminantur sed 
ad infinita Et descriptiones scribere in hiis infinitis modis non pigritatur 
centrum universi et circulum qui in circuitu et protractiones que a 
centro non potens iterum idem conspicere quod quidem ipsi et prius 
fuit causa ignorantie scilicet contrarios esse motus qui a contrariis locis 
contraria autem esse loca que plurimum ab invicem distant hec autem 
determinata esse et determinatam habere intermediam distantiam Si 
enim hec intellexisset iste non fuisset utique miratus quomodo Aristotiles 
qui hec evidentissima existentia predignificavit non cognovit idem 
accidere in motibus super rectam quod quidem in periferiis Neque enim 
idem accidit siquidem in hiis que ex centro equalibus existentibus omnibus 
determinata est distantia media inter sursum et deorsum plurima ens 
in distantia hac et propter hoc omnia que in eo quod circum signa tamquam 
unius qui sursum loci opponuntur ad eum qui deorsum periferie 
autem que medie inter A et B inequales existentes facientes inequales 
distantias medias inter A et B non adhuc secundum omnes plurimum 
distare faciunt locum A a loco B quare neque contraria sunt siquidem 
neque unam et determinatam habent plurimam ad invicem distantiam 
Hec autem non intelligens iste et multo irrationabilius inconveniens in 
rectis assequi ait quam quidem in periferiis propterea quod qui quidem 
periferiarum ab eodem ad idem existentes congeneos esse et eiusdem 
speciei  eos autem qui rectarum quamvis ab eodem sed non ad idem 


quare in rectis magis infiniti contrarii uni quam quidem in periferiis 
Palam autem ex dictis quod in rectis quidem quod sursum omne ut 
unum eadem distantia ab eo quod deorsum distans ut ad unum quod 
deorsum opponitur in periferiis autem diversas species distantiarum 
habentibus neque una species est ut putat neque totaliter contrarietas 
secundum has ipsius A ad B Alexandro autem connaturaliorem in hoc 
sermonem adducente scilicet non esse totaliter contrarios eos qui super 
periferiam propter non plurimum distare ab invicem A a B secundum 
periferiam ut probat quod infinite possunt scribi periferie super signa A 
et B habentes diversas distantias iste iterum prolixa garrit querelans 
contra id quod a principiis geometricis que circa naturam temptat ostendere 
Nam ab eisdem signis infinitas ait posse scribi periferias tamquam 
non sit accipere maiorem in mathematicis quidem ex abstractione 
existentibus vere dicitur in naturalibus autem cum passione et materia 
acceptis impossibile Est ergo ait maximam in universo accipere naturalem 
periferiam Igitur que ab extremis diametri universi ex contrario 
super maximam universi periferiam moventur contrariis moventur motibus 
quoniam et signa ex quibus mota sunt plurimum ab invicem secundum 
periferiam distant maiorem enim extrema universi periferia fieri 
impossibile Si igitur ait a signis diametri secundum que ultima exteriorum 
sperarum invicem aptantur scilicet concavum spere que sine 
errore et convexum ait erratice ex contrario invicem due moventur periferie 
que intus et que extra contrariis moventur motibus et propter hoc 
ipsa corpora ipsarum contraria sunt Horum plura quidem secundum 
continuitatem pauca autem sparsim ab ipso scripta collegi propter brevitatem 


et oportet etiam hic stolidam ipsius contentionem ostendere 
Primo quidem enim describere in infinitum periferias ab eisdem signis 
posse tamquam non sit accipere maiorem in mathematicis quidem 
verum dicit in naturalibus autem impossibile Ergo ne ignorat quod 
omne corpus naturale finitum existens superficiem habet et omnis superficies 
continua et omne continuum in infinitum est divisibile siquidem 
ista diffinitio continui Et palam quod que quidem dividi nata sunt dividuntur 
non <in> infinita quidem sed <in> infinitum tamquam non sit 
accipere magnitudinem que non et ipsa dimensionem habens indivisibili 
quod ut ad ipsam dividitur corpus quidem plano  planum autem linea 
linea autem puncto que autem natura indivisibilia sicut celestia dimensionata 
et ipsa existentia divisionem quidem secundum intellectum 
habent distantiam autem signorum que videntur contraponi secundum 
solam rectam ad ipsa copulatam determinatam habent periferiam autem 
mediam inter signa non adhuc unam est accipere neque enim naturalis 
aliqua est sed secundum intellectum que in concava superficie spere que 
sine errore et in convexa que in erratica Propter quid igitur non in profundo 
utriusque describentur secundum intellectum periferie ab eisdem 
signis que quidem in non errante maiores que autem in erratica 
minores Quomodo enim totaliter intellexit dicere quod ea que secundum 
concavum non errantis periferie non est maior in celo periferia 
Que enim in convexo maior utique erit hac siquidem habent profunditatem 
sperarum corpora et non sole sunt superficies et que in convexo 


ipsius signa in maioribus circulis feruntur Et quidem quamvis dicte ab 
ipso periferie non sit maiorem accipere ad eadem signa descriptam sed 
minorem semper erit accipere in interioribus speris et quamvis non sint 
naturales periferie descripte tales in celesti corpore tamen signorum distantie 
diverse utique erunt sufficiente ad hoc et intellectu quando enim 
exciderint signa a recta intermedia indeterminatam habent iam que ad 
invicem distantiam quare neque plurimum ab invicem distant neque 
contraria invicem sunt que secundum ipsa loca neque contrarii qui ab 
ipsis motus neque contraria que moventur corpora sed omnia frustra 
ipsi conclusa sunt que ab Aristotile dicuntur et ab expositoribus ipsius 
ignoranti 
Ad tertiam autem argumentationem Aristotilis contrarians iste 
dicendo quod etsi non super indeterminatam periferiam oppositio 
motuum accipiatur tamquam impossibile sit infinitas periferias circa 
eadem signa circumscribere sed super unam determinatam puta super 
semicirculum et sic distantia ipsius G ad D secundum rectam mensurabitur 
neque verba Aristotilis neque expositorum intelligens multos 
extendit sermones temptans ostendere quod non necesse omnis magnitudinis 
mensuram esse rectam neque omnis linee sed earum solarum que 
eiusdem speciei et quibuscumque adaptatur non adaptatur autem circulari 
et sic omnes sermones facit tamquam dicente Aristotile et expositoribus 
quod distensio periferie a recta mensuretur Et forte iterum necesse 
propter non credituros quedam dictorum ab ipso transcribere  Igitur 
neque si earum que circa eadem signa describuntur linearum existat 
quod minimum recta iam et omnis linee et omnis magnitudinis necesse 
ipsam esse mensuram sed earum que eiusdem speciei et quibuscumque 
adaptari potest non adaptatur autem periferie neque est eiusdem speciei 
cum ipsa neque ergo mensura ipsius esse potest Ergo ne manifestus 


est putans dicere ipsos quod recta mensuretur periferia Si autem non 
sufficiunt hec ostendere stoliditatem ipsius consequentia audi Si enim 
recta sepe puta cubito ab artificibus circulares alique mensurantur 
structure sed non secundum se circularem lineam cubito mensurant 
sicut in rectilineis structuris ipsi recte extense linee ipsius structure adaptatur 
cubitus non sic igitur et in circulari ipsi periferie cubitum adaptant 
impossibile enim sed eas que secundum rectam periferie distensiones 
accipientes hec recta mensurant ut iterum simile sit mensuranti quod 
mensuratur Si autem quia cognoscendo quante magnitudinis sit circuli 
diameter et perimeter circuli quante sit cognoscetur per hoc aliquis exegerit 
rectam esse mensuram periferie quando et perimetro nota possibile 
ex ipsa cognosci diametrum dicat et periferiam esse mensuram recte et 
trianguli isopleuri autem quod tres recte sint equales invicem non aliter 
cognoscimus quam ex circulis descriptis circa diametrum unam trianguli 
laterum Quid igitur magis ex recta periferia quam ex periferia recta 
iudicatur Et non me aliquis puriorum accuset tamquam introducentem 
importunum studium si talia et tot istius transcribere eligo sed 
accuset attendentes sine iudicio sermonibus huius et eos qui aliquando 
non crederent quod aliquis talia scribens sic inverecunde contradicere 
auderet Ubi enim Aristotiles aut aliquis expositorum Aristotilis periferiam 
a recta dixit mensurari Sed non percepit iste quod distantiam 
mediam inter ultima puta inter G et D ut Aristotiles ait recta que ad 


ipsa copulatur dicunt mensurari sed non periferia descripta circa ipsa 
non tamen quod periferia recta mensuretur Hoc enim etsi verum esset 
non multum aliquid ad rationem propositum enim erat ostendere quod 
que super semicirculum contraferuntur non moventur contrariis motibus 
quia ultima ipsius scilicet G et  D non sunt contraria loca hoc autem 
quia non plurimum distant ab invicem secundum semicirculi periferiam 
possibile enim et maiorem semicirculo periferiam super ipsa scribere 
secundum quam plus ab invicem distant quam secundum eam que semicirculi 
Sed qui accipit contrarios motus qui a G ad D tamquam super 
diametrum factos accipit determinata enim distantia secundum hanc est 
que autem plurima determinata est que autem contraria plurima Propter 
quod et Aristotiles sic dixit quod que determinata distantia distant 
qualis est plurima qua contraria loca distant hec per rectam distare 
ponimus hec enim est media inter extrema determinata minima existens 
propter quod et hac mensuratur distantia Et Alexander autem 
exponens ait At vero mensurante est invenire plurimum distans et 
contrarium recta ergo et in hac est contrarium quod in distantiis non 
ergo in periferiali neque in semicirculo contrarii motus qui super distantiam 
GD Ergo ne horum aliquis dixit rectam mensuram periferie sed 
non distantie medie inter G et D Iste autem ignorat intentionem 
premissorum quia ad redargutionem ipsorum ut putat produxit mensurantes 
periferialia structurarum accipientes que secundum rectam periferie 
distantias has recta mensurare non attendens quod hoc non est quod 
dixit Aristotiles semper enim distare unumquodque ponimus Sed 
sicut consuevit concedens iterum verum esse hoc scilicet omnis distantie 


mensuram esse rectam neque sic ait nichil plus ipsis ratio proderit 
ad ostendendum quod non sunt contrarii motus qui fiunt ab ultimis semicirculi 
e contrario Quoniam enim ait magnitudo est circulus sunt quedam 
partes ipsius magis et minus ab invicem distantes a principio enim 
Arietis magis distant Gemini quam quidem Taurus et hiis magis 
Cancer sunt ergo et plurimum in ipso distantia puta Aries et Libra et 
Scorpius si et altera circuli pars maiori distantia septem signis ab invicem 
distantia sed secundum reliquum prope invicem magis si sunt 
quinque signis distantia solum ergo omniquaque plurima distantia distant 
Aries et Libra et totaliter que in duo equalia circulum secant Hec 
dicentem iustum est interrogare distantiam in circulo partium utrum 
secundum periferiam accipit aut secundum rectam copulatam intermediam 
ipsarum  Si quidem enim secundum periferiam palam quod secundum 
maiorem periferiam magis distat Taurus a principio Arietis quam 
Gemini et Arietis locus magis contrarius loco Sagittarii secundum maiorem 
periferiam quam loco Libre quia plus secundum illam distant 
contraria autem loca que plurimum ab invicem distant Quomodo enim 
totaliter si super periferiam distantiam accepit ausus fuit dicere quod 
undique plurima distantia distant Aries et Libra Equali quidem enim 
undique verum dicere plurima autem nullatenus possibile plurima enim 
appropinquantia invicem distant secundum alteram periferiam Si autem 
non secundum periferiam determinat partium in circulo distantiam sed 
secundum rectam copulatam ad ipsa idem cum Aristotile dicit nesciens 


que enim a G ait ille et que a D si ut contrarie accipiantur eadem 
super diametrum est Hic autem concedit quidem secundum diametrum 
esse plurimam ipsorum GD distantiam dicit autem et secundum periferiam 
esse quia equaliter undique distat Et quidem quid hoc faciat ad 
plurimam distantiam qua contraria loca distant a quibus contrarii 
motus Assequens et consequenter sue ignorantie cum precipitatione 
Hoc ait et deceptionis causa fuit Alexandro accipiens enim quod 
recta sit mensura et mensura est invenire plurimum ab invicem distantia 
et contraria consequens ens concludere conclusionem dicentem ergo 
recta est invenire distantiis plurimum ab invicem distantia et contraria 
malignus autem ait apposuit scilicet super hanc cum dixisset enim 
recta ergo et super hanc est contrarium quod in distantiis quod quidem 
non habet textus in propositionibus Rursum igitur in hiis attendere 
oportet primo quidem quod Alexandrum deceptum esse dicens statim 
mox malignari in ipsius sermone in quo quidem ipsum ait esse 
deceptum non intelligens quod qui propter deceptionem aliquid dicit 
non malignatur si vere deceptio quidem propter ignorantiam malignans 
autem in sermonibus sciens verum pervertere ipsum studet Deinde 
quomodo dicit non accipere ipsum in propositionibus hoc scilicet super 
rectam sic exponente Alexandro sermonem ut ipsemet transcripsit 
Omnis quidem enim distantia minimo mensuratur minima autem distantia 
omnibus que super rectam omnis ergo distantie recta et que super 
rectam mensura At vero mensurante est invenire quod plurimum distat 
et  contrarium recta ergo et super hanc est contrarium quod in distantiis 


non ergo super periferiam Nonne manifestus est Alexander et in propositione 
ponens hoc scilicet super rectam et sillogizans ita omnis 
distantia minima distantia mensuratur quia hec determinata est quod 
minima distantia mensuratur recta et distantia super rectam mensuratur 
hec enim est minima linearum habentium eadem ultima aut distantiarum 
et conclusio iam quod omnis distantie recta et que super rectam 
distantia mensura est Huic autem coassumens aliam propositionem 
dicentem mensurante est invenire quod plurimum distat et contrarium 
conclusit quod recta et distantia super rectam invenitur in distantiis 
plurimum distans et contrarium Palam quod hoc determinate sunt et 
secundum hoc sunt contrarie distantie nam secundum quod inveniuntur 
secundum hoc determinate sunt et secundum quod determinate sunt 
secundum hoc sunt Quis ergo horum deceptus esse aut malignari dicetur 
utique iuste qui hec sic consequenter sillogizavit aut qui huic deceptionem 
et malignitatem imponit quia concludebatur quidem ut ait 
ergo recta est invenire plurimum distantia et contraria hic autem apposuit 
conclusioni quod et super rectam est contrarium quod in distantiis 
et non consideravit quod secundum quam distantiam invenitur locorum 
contrarietas secundum hanc et distant loca Hic autem nichil intelligens 
dictorum multos rursum expendit sermones ostendens quod plurimum ab 
invicem distantia signa si cubito mensuraverimus non est in cubito 
mensurante neque in ipso distant plurima distantia et neque hoc potuit 
intelligere quod siquidem solius cubiti esset distantia in ultimis cubiti 
essent utique distantia non lignei aut erei sed eius qui secundum intermediam 
rectam et secundum hanc utique ipsis plurima distantia mensurantem 
quidem tamquam determinatam quia minima est mensuratam 
autem tamquam indeterminatam distantiam Non enim apponit mensuram 
ligneus cubitus sed inexistentem manifestam facit Hic autem distat 


tantum ab intellectu dictorum ut per ipsa verba scribat hec totaliter 
enim que in eo quod mensuratur per mensuram deprehenduntur hec et 
in mensura esse dicere valde est stultum et inconveniens non intelligens 
qualiter et mensura et mensuratum est plurime distantie que secundum 
rectam distantia sed stolide iudicatoria multa  conduxit ostendens 
quod non est in iudicatoriis eorum que iudicantur contrarietas et distantia 
neque enim in demonstratione ait veri et falsi distantia est neque 
boni et mali neque in visiva virtute nigrum et album aut currere et stare 
neque in auditiva acuta vox et gravis sed neque in regula ait quod perversum 
sed neque rectum hoc habet regula quod quidem in ligno puta 
existit per ipsum didicimus Et quod hec quidem frustra proponens 
revolvit palam si vere que secundum rectam mensura non que extrinsecus 
advenit qualis est cubitus qui ligneus acceptus est sed ea que secundum 
distantiam mediam inter distantia que ut quidem indeterminata 
distantia mensuratur ut autem recta et minima et determinata mensurat 
eam que ab invicem distantiam distantium propter hoc quidem igitur 
nichil simile habet extrinsecis iudicatoriis que secundum rectam distantia 
sed illis ereus cubitus proportionatur Verumptamen neque horum 
ipsorum que produxit proprietatem cognoscens videtur nam et iudicatoria 
si non habent rationes eorum que iudicantur non utique poterunt 
iudicare Qualiter enim visiva virtus diiudicat nigrum et album si non 


typum horum accepit Habet autem non ut alba existens aut nigra sed 
iudicative Sic autem et demonstratio que discernit falsum et verum et 
regula que rectum et perversum arguit hec quidem verum superducens 
ei quod iudicatur hec autem rectum hoc quidem secundum adaptationem 
iudicat hoc autem secundum dissimilitudinem Et manifestus est 
ipse confuse proponens exempla quia neque attendit ad hoc quod aliter 
quidem visiva virtus album et nigrum iudicat ut species ambas secundum 
specietenus sensum sive actu sive potentia speciebus in sensu 
acceptis aliter autem demonstratio et regula verum quidem et rectum 
specie que in ipsis tamquam adaptatum aliquid iudicant falsum autem et 
perversum eo quod preter hoc nam non animal falsum dicere hominem 
Et verecundor quidem bene scitis talibus immorans sed quoniam per 
hoc perimere conatur celi quidem beatam eternitatem conditoris autem 
intransmutabilem bonitatem necesse vilitatem ipsorum arguere auxiliantem 
superficietenus intelligentibus ipsum Nam qui mediocriter intelligunt 
 non dicta huius solum bene scio quod conspuent sed et meos sermones 
existimantes studii oppugnantis umbram non fortunati laborem 
ipsos reputabunt Necesse igitur audire et sequentia Qualiter igitur non 
est insidiantis penitus sermonibus dicere eam que super semicirculum 
motuum oppositionem esse eandem ei qui super diametrum quia ab eisdem 
signis terminatur semicirculus et diameter Vides qualiter non 
attendit quod non simpliciter eos qui super semicirculum motus eosdem 
hiis qui super diametrum dicit Aristotiles sed quando ut contrarii accipiuntur 


hoc est ut a contrariis locis et est idem dicere ut a plurimum 
distantibus hoc est determinatam habentibus distantiam intermediam 
nam que plurima determinata est et est idem dicere minima mensuratam 
hec enim est determinata Quod autem minima linearum habentium 
eadem ultima recta sit si ignorat addiscat Dicente autem Alexandro 
quod que moventur super semicirculum ut ex contrariis locis etsi non 
super rectam moventur tamen per moveri tanta intermedia ipsorum distantia 
quanta secundum rectam distant hac contrario motu moventur 
hoc est eo qui a plurimum distantibus locis neque sic ait iste confiteri 
contrarios esse eos qui super semicirculum e contrario fiunt effugiet 
sive propter circulum habeant quod sunt contrarii sive propter diametrum 
horum Quamvis propter diametrum non ut super semicirculum 
moti sunt contrarii non enim ut semicirculi ultima que G D plurimum 
ab invicem distant sed ut super rectam Deinde Alexandro dicente quod 
si non recta omnis distantia mensuraretur sed circulari nichil esset possibile 
accipi distans plurimum eo quod possit entium prope fieri intermedia 
periferia maxima circumscribendo valde convexam periferiam et 
valde multum distantium minorem iste rursum prolixos extendit sermones 
contendens ostendere quod et super periferiam plurima distantia 
que secundum undique equaliter distare est ut que Arietis ad Libram 
non intelligens quod aliud quidem est quod undique equale aliud autem 
quod plurimum et quod que ab Ariete per Libram delata usque ad Sagittarium 
distantia super periferiam  accepta maior est ea que usque ad 
Libram Si vero super rectas medias inter extrema accipiantur distantie 
plurima est que ab Ariete usque ad Libram quia maior omnibus rectis 


productis in circulum est diameter si autem in periferiis distantia accipiatur 
possibile pluribus periferiis super eadem signa descriptis ut dixit 
Alexander alias secundum aliam periferiam distantia punctorum ad invicem 
accepta non adhuc determinatam esse plurimam Iste autem iterum 
non intelligens que dicuntur ait Dicere quod a multum distantibus 
possibile circumscribere minorem periferiam et ex propinquis maiorem 
nescio dicere utrum paralogizare volentis est et ignorantis quod non 
mirabile si in diversis circulis que quidem sunt in altero circulorum 
signa si pedalem habeat perimetrum et semipedali distant plurimum 
distare que autem in habenti perimetrum centrum pedum distantia ab 
invicem signa  pedibus non plurimum ab invicem distent Eadem 
autem et in rectis garrit cubitalis quidem ultima plurimum distare 
dicens nam toto distant eius autem que centum cubitorum medium ab 
extremo non quod plurimum neque enim toto sed medietate Et hoc 
scribit putans Alexandrum in aliis et aliis signis accipere plurimam et 
non plurimam distantiam quoniam dixit eo quod possit prope existentium 
fieri periferia maxima et valde longe entium minor non intelligens 
quod nichil utique sibi prodesset sic supponenti Aristotile proponente 
ostendere quod et ab ultimis semicirculi contramotus si ut 
contrarii accipiuntur hoc est si ut plurimum distantibus locis ut super 
diametrum accipiuntur Sed Alexander volens ostendere quod super 
eadem signa possibile sit circumscribere et maiores et minores periferias 
ex superhabundanti ut in aliis et aliis ultimis fecit sermonem dicens 
posse et prope existentibus ultimis fieri periferiam intermediam maximam 


et valde multum distantibus minorem si autem in diversis possibile 
palam quod multo magis in eisdem Quod quidem non intelligens 
iste multos extendit sermones ostendens quod in alia et alia magnitudine 
nichil mirabile propinquiora quidem plurimum ab invicem distare remotiora 
autem non plurimum Quamvis in eisdem  autem ait signis velut 
A B et maximam circumscribamus periferiam et minimam non accidet 
signa A B et plurimum distare propter maiorem periferiam et minus 
propter minorem si enim compleantur ait duorum circulorum relique 
periferie potentia que A B signa non duo sunt sed quatuor aliam enim 
habitudinem habent ad invicem in utraque circulorum Hec dicens 
ipsis verbis nonne manifestus est non intelligens que dicuntur et solum 
verba vana efflans Que enim oportunitas in hiis huius quod dicit 
potentia distantiis eisdem actu manentibus signorum A B ad invicem 
alia quidem ea que super maiorem periferiam alia autem ea que super 
minorem et alia ea que super intermediam ipsarum rectam hac quidem 
determinata semper distantia quia a determinata recta mensuratur una 
enim et minima est eadem ultima habens linea eis autem que secundum 
periferias indeterminatis existentibus quia multe et inequales periferie 
possunt eadem ultima habere et propter hoc non est possibile plurimam 
contrariorum distantiam determinatam existentem periferiis determinari 
sed recta solum Non intelligens autem iste qualiter dicitur per rectam 
mensurari distantiam quod quia secundum rectam habet positionem ut 
media extremis superponantur sed putans quod propter hoc dicitur super 
rectam quia que extrinsecus apponitur distantie recta facit ipsam rectam 


Unde ait Alexander non esse que in circulo plurimum ab invicem 
distantia signa si non recta omnis distantia mensuratur omni mensura 
exhibente ei quod mensuratur cognosci solum Non solum esse sic ut 
habet ex natura per mensuram cognoscitur palam enim quod per esse 
rectam distantiam recta mensura adaptatur Non tamen Alexander ad 
extrinsecus appositam mensuram aspexit sed ad hoc quod quandoque 
quidem recta positione distantia determinatur quandoque autem periferiali 
existente distantia indeterminata est 
Proponens autem et quartum argumentum quod ostendit quod etsi in 
uno circulo duos motus aliquis accipiat hunc quidem ab E ad Z per 
semicirculum I hunc autem a Z ad E per semicirculum T neque  hii 
contrarii motus sunt quia non a contrariis locis non enim determinatam 
habentibus distantiam bonus iste confisus fuit sic in suis verbis vane 
dictis ut est dicere quia si per eadem argumenta cum precedenti et hic 
concluditur nichil oportebit nos contra hunc dicere cum iam ad sermonem 
precedentem secundum posse obviaverim Deinde querelat adversus 
Themistium dicentem quod eadem dicendum hiis que in ratione 
prima scilicet hiis que de hiis que moventur super unum semicirculum 
et ait quod non per easdem suppositiones ista ratio cum precedenti 
concluditur illa quidem enim in uno et eodem semicirculo e contrario 
invicem factos motus supponebat hec autem non in eodem sed unum in 
circulo accipit motum divisum secundum motum semicirculorum 
Merito igitur ait hii non sunt contrarii unus enim est in circulo si 
ambo accipiant unionem neque enim qui ab ortu ad occasum motus in 


alio emisperio velut in eo quod super terram contrarius est ei qui ab 
occasu ad ortum in reliquo scilicet eo quod sub terra Non ergo eadem 
est ista ratio cum precedente Et quod quidem ut in uno circulo facti 
motus non sunt contrarii potuit conspicere quod autem due sunt 
rationes que quidem duos semicirculos coniunctos supponit et super 
ipsos motus similiter cum precedenti theoremate tunc solum contrarios 
dicens quando ut super diametrum qua et distant ab invicem signa E Z 
facti considerantur altera autem rationum secundum concessionem dans 
et hos super semicirculos contrarios supponi intulit  sed numquid que 
super totum circulum lationes invicem propter hoc contrarie  iste 
autem hoc putavit solam esse rationem eam que super circulum dicit non 
esse contrarios motus Et nescio qualiter etiam huic seorsum contradictiones 
composuit forte autem contentus fuit contradictione adversus 
Themistium dicentem quod eadem dicendum hiis que in ratione precedente 
et quidem etiam Aristotile ut estimo per hoc quod dicit similiter 
insinuante plane quod secundum argumentum precedens et hoc procedit 
quod super duos semicirculos et Themistio separante in parafrasi 
rationes et  in priore quidem dicente quod eadem dicendum cum hiis que 
in ratione precedente in secunda autem ratione Etsi concedat aliquis 
ait lationibus que super semicirculos contrarias esse sed non eam que 
super totum circulum de qua sermo concedet utique quis partiri ut in 
contrarias Qualiter autem in ypothesim duorum horum semicirculorum 
processit ratio Aristotili dictum est quidem in expositionibus argumentationum 
non pravum autem et nunc rememorari Primum quidem argumentum 
ostendentium quod circulari motui non est contrarius motus 
universalius ab eo quod magis arguit dicens itaque siquidem contrarius 


aliquis est eum qui super rectam maxime necessarium contrarium 
esse ad circularem motum qui autem super rectas invicem opponuntur 
propter loca Secundum autem ostendit quod qui super contingentem 
periferiam e converso facti motus non sunt contrarii propter infinitas 
esse circa eadem ultima periferias Tertium autem super determinatam 
periferiam semicirculi ypothesim faciens eadem conclusit Consecutionaliter 
igitur quartum hoc duos semicirculos supponens coniunctos et in 
hiis eadem accidere ait postquam autem concessit hec tamquam existentia 
extra problema in circulo vult considerare erat enim problema 
quod circulari motui non est motus contrarius Si autem hec vera dico 
semper ut estimo reliquum est conspicere quod vir iste neque intentionem 
verborum Aristotilis intelligit neque dicta expositorum apprehendit 
Sed et super quintum argumentum revivificatus duos super eundem 
circulum motus ex eodem quidem signo ad idem e converso autem factos 
eo quod hoc quidem moveatur ab A per semicirculum B ad A 
aliud autem ab A per alterum semicirculum G ad idem rursum A et hos 
ostendens non esse contrarios quia hii quidem ex eodem in idem sunt 
contrarii autem ex contrario in contrarium expendens ut videtur suas 
contradictiones et angustiatus nunc instat ad esse motus illos contrarios 
universaliter qui a contrariis locis et quidem et in aliis argumentis Aristotile 
uso hac dignitate et propter hoc non volente circulari motui esse 
contrarium motum propter non esse in circulo  plurimum ab invicem distantia 
loca nisi secundum diametrum determinentur Dicit igitur iste 


quod differentium specie diverse et contrarietates non ergo si qui 
secundum rectam contrarii motus a contrariis sunt locis iam et circulares 
sic contrarios esse necesse Si enim quecumque ait existunt hiis qui 
secundum rectam motibus tanta et hiis qui secundum circulum existere 
exegerint accidet neque totaliter motum esse circularem omnis enim 
ait secundum rectam motus est transmutatio ab aliquo in aliquid naturales 
autem et simplices motus et ex contrario in contrarium que enim 
ad sursum levium latio puta ignis desubtus sursum fit contrarium 
autem quod sursum ei quod deorsum et gravium e contra et in eo qui 
secundum quantitatem etiam et in eo qui secundum qualitatem motu ex 
alio semper in aliud transit quod movetur Si igitur omnis motus ex 
contrario in contrarium aut simpliciter ex alio in aliud nullus autem circularium 
est ex alio in aliud sed ab eodem in idem neque ergo motus 
erit qui circularis Et quid oportet multa dictorum huius proponere et 
nugas que in ipsis ad ipsum replicare Sed et in hiis et in sequentibus ab 
ipso dictis attendere oportet primo quidem quod circulari motui plane 
confitetur non esse contrarium motum ut ex contrariis locis  contraria 
autem loca sunt que plurimum distant  et quidem tantos prius extendens 
sermones in ostendendo quod plurimum ab invicem distant in circulo 
partes que secundum diametrum et hec scribens in  capitulo 
quinti libri per ipsa verba Plurimum igitur ultimis semicirculi distantibus 
et motus ab ipsis e contrario factos necesse contrarios esse propter 
contrariorum diffinitionem Vides igitur qualiter consonant hiis que hic 
dicuntur si igitur omnis motus ex contrario et cetera Deinde notabimus 
quod ex multa superhabundantia propositum Aristotili conatur 
ostendere scilicet quod circulari motui non sit contrarius motus ad quod 
omnem suam contradictionem prestatuerat dicens Hoc igitur nobis 


proponatur ostendere quod nulla ratio probantium circulari motui non 
esse motum contrarium sana existit si enim nullus circularium ut 
dicit est ex contrario in contrarium sed neque totaliter ex alio in aliud 
hoc enim et super  effossa saltare est secundum proverbium nam 
neque ex alio in aliud multo magis quam neque ex contrario in contrarium 
palam quod supponenti contrarium motum ex contrariis locis 
quod quidem et iste prius concessit dicens propter diffinitionem contrariorum 
ex necessitate sequitur circulari motui non esse contrarium 
motum Tertio autem attentione dignum qualiter singulariter intendit in 
circulari motu non esse transitum ex alio in aliud quoniam ab eodem in 
idem fit circulatio Et quidem si non esset ex alio in aliud semper appropinquans 
transitio neque motus utique esset Sed et hoc utique quis 
mirabitur de stoliditate ipsius qualiter ut inconveniens superducit Aristotili 
neque motum totaliter circularem dicere si omnis motus ait ex 
contrario in contrarium Et quidem ad hunc Aristotilis instat sermonem 
ostendentem quod circulari motui non est contrarius motus contrario 
motu diffinito eo qui a contrariis locis Qualiter igitur qui hec dicit 
omnem motum utique diceret ex contrario in contrarium Sed quod quidem 
circulari motui non sit contrarius motus ut ex contrariis locis plane 
iste concessit et causam dicens quia ex eodem in idem hoc enim ait 
est omnis circulationis proprium quod autem qui secundum alium 
modum contrarietatis circulari motui dicit contrarium non ad rationem 
Aristotilis instat non perpendit iste sed neque videtur memorans propter 
quid proposuit ostendere Aristotiles quod circulari motui non est 


contrarius motus Oportet igitur memorari quod due accepte fuerunt propositiones 
ad probandum celum ingenitum esse et incorruptibile maior 
quidem dicens quia quod generatur et corrumpitur contrarium habere 
necesse ex quo generetur et in quod corrumpatur alia autem quod 
celum hoc est quod circulariter feribile corpus non habet contrarium 
Ad huius itaque ostensionem assumpta est alia ratio talis si contrariorum 
et lationes contrarie cuius lationi non est contraria latio hoc neque 
ipsum habet aliquid contrarium Propter hoc igitur oportunum fuit ostendere 
quod circulari lationi non est contraria Et modum contrarietatis 
quam negat ipse manifestavit in quinto argumento dicens Lationis 
autem contrarietates sunt secundum contrarietates locorum  et hoc 
merito quia ex contrariis locis contrarias habent inclinationes hec quidem 
gravia existentia hec autem levia hiis autem qualitatibus et active et 
passive qualitates concurrunt caliditates frigiditates siccitates et omnes 
secundum quas in invicem transmutationes et generationes et corruptiones 
corporum perficiuntur Quare sic oppositi motus ut non a contrariis 
locis sed solum e converso facti ut motus erratici et eius quod sine 
errore  nam hos vult iste dicere contrarios  nichil ad rationem sunt 
quia non a contrariis locis sunt quod quidem et iste concedit dicens 
nullus autem circularium est ex alio in aliud sed ab eodem in idem 
Tales autem nullatenus vult Aristotiles vocare contrarios sed et discernit 
ipsos a contrariis dicens in quinto argumento At vero neque ab A ad 
B circulatio contraria ei que ab A ad G ex eodem enim in idem motus 
contraria autem determinata est ex contrario in contrarium Et iste 
autem aliam speciem contrarietatis dixit circularium motuum et aliam 
eorum qui super rectam per verba que proposui et in principio solutionis 


sexti argumenti ut dicit hec scribens Quod quidem igitur diversis 
confesse existentibus motu qui super rectam et circulari diversas utique 
et contrarietates esse dictum est ait Totaliter autem si vis verborum 
ineptitudinem dictorum ab isto videre et quod solum intendebat contradicere 
ad omne dictum qualecumque esset audi que hic dicuntur ubi 
ait alia quidem species contrarietatis motibus secundum rectam inest 
alia autem circulantibus et audi dicta in hiis que adversus primum 
argumentum in quibus vult circularem motum magis opponi ei qui 
secundum rectam quam eos qui super rectam invicem quamvis si 
diverse species motuum essent non utique totaliter circularis ad eum qui 
super rectam opponeretur Sed ibi quidem hec scripsit Forsitan autem 
utique quis rationabilius circularem motum magis contrarium esse ei qui 
super rectam concedet quam eum qui sursum et deorsum invicem hic 
autem hec scripsit Neque ergo quecumque hiis qui secundum rectam 
contrariis insunt motibus hec hiis qui in circulo contrariis insunt aliis 
enim existentibus speciebus motus et utrique speciei contrarietates quecumque 
utique fuerint necesse alias esse sicut videlicet color quidem et 
sapor ambo qualitates sed quoniam species  horum diverse et in speciebus 
hiis contrarietates diverse Quamvis si circularis ei qui super 
rectam contrarius ut prius dixit unam et eandem contrarietatem esse 
amborum intermediam necesse Et iterum autem dictorum hic oblitus in 
sequentibus ait Quid prohibens est motum super rectam secundum 
genus contrarium esse circulari Sic autem utique et album contrarium 
dicet dulci similiter dicens differre circularem motum ab eo qui super 
rectam ut a colore saporem Qualia autem et hec garrivit Ut enim ait 


in motibus qui secundum rectam contrariis oppugnatio contrariorum fit 
quia utuntur ultimis permutatim quod quidem enim levibus est principium 
hoc gravibus fit ultimum sic et in circularibus motibus commune 
enim est quod ab eodem in idem oppugnatio autem contrariis fit 
a quo enim alter inchoat ad hoc reliquo finis nam duobus ait ab Ariete 
incipientibus hic quidem extra ut ad antecedentia Arietis fertur ad Pisces 
et Aquarium et reliqua hic autem intus ut ad sequentia Taurum dico et 
Geminos et quod quidem extra post Arietem sicut principium motus 
fecit Pisces hos ultimum erratica facit et quod quidem erratica post 
Arietem principium habuit Taurum dico iste ei qui sine errore ultimum 
existit Attende igitur primo quidem quod duos dicens ab Ariete incipere 
rursum quidem hunc ut a Piscibus inchoantem hunc autem ut a 
Tauro tradit deinde cum dixisset sepe quod commune omnibus circularibus 
motibus quod ab eodem in idem non attendit quod continuo 
existente motu aut neque principium neque ultimum est accipere ipsius 
aut omne signum et principium et finis est ipsi Qualiter igitur Pisces vel 
Taurus huius quidem principium huius autem finis erunt similiter ambobus 
se habentibus ad utrumque Qualis autem et oppugnatio horum 
motuum Que quidem enim super rectam contramoventur veluti a 
contrariis locis procedentia secundum contrarias qualitates obviantia 
compugnant contendentia transmutare in se ipsa opposita et viam facile 
solubilem sibi ipsis preparare eius autem quod sine errore et erratici 
que utique erit pugna neque obviantibus totaliter invicem neque impedientibus 


invicem motus neque habentibus has qualitates activas et passivas 
neque aptis natis transmutari invicem Si autem aliquis desiderat 
addiscere necessitatem quare fiat e contrario  hic motus celestium circulorum 
dicet quidem et ipse Aristotiles inferius dicam autem et ego et 
quod occurrerit in explanatione locorum illorum et nunc autem tantum 
utique dicam quod continet armoniam totius mundi et exhibet causam 
indeficientis generationis et corruptionis omnium eorum que sub luna 
Sed si videtur et dicta ab hoc contra sextum ut iste ait argumentum 
propulsemus primo quidem quod neque ad hoc attendit quod hoc est 
quinti argumenti pars et quidem Alexandro dicente quod ad argumentum 
ex habundanti est Et quidem ipsius universaliter totum intellectum 
ut michi possibile erat explanavi Aristotilis litteram exponens necesse 
autem et nunc aliquorum dictorum ibi recordari quia postquam ostendit 
et motus qui super periferiam et eos qui super semicirculum unum et eos 
qui super duos semicirculos e contrario factos non esse contrarios ad 
ipsum iam propositum veniens quod neque qui super totum circulum e 
contrario fiunt contrarii sunt proposuit ostendere et cum ostendisset 
ipsum prius a diffinitione contrariorum motuum nunc idem per deductionem 
ad impossibile ostendit Et hec non oportet bis dicere paulo ante 
dicta sed illis occurrentem addiscere quod deductionem harum rationum 
ignoravit iste et sextum argumentum hoc putavit quinte suppositionis 
exquirentis super unum circulum motus e contrario factos modum alterum 


existentem eiusdem demonstrationis Inclamat autem iste propter 
quid super unum circulum supposuit motum econtrarium et non super 
duos ut in ea que sine errore et in erratica et quidem de celo querens Et 
ait Alexandrum sentientem vilitatem argumenti propositi temptasse 
auxiliari rationi volentem ait motus quidem qui super rectam contrarios 
propter fieri a contrariis in contraria loca etsi non super unam et 
eandem rectam fiant nichilominus contrarios esse circulares autem et e 
contrario factos siquidem contrarii fuerint super unum fieri circulum 
irrationabilissimum enim ait motum qui fit super alium circulum 
contrarium esse ei qui super alium non apponens neque probans propter 
quam rationem Et quod quidem Alexandro non bene conviciatur 
palam si observemus diffinitionem contrariorum motuum dicentem 
contrarios esse motus qui ex contrariis locis Si autem dicit hanc quidem 
diffinitionem esse contrariorum qui super rectam aliam autem eorum 
qui secundum circulum obliviscitur iterum  intentionis demonstrationis 
quia contrarie moveri dicit que oppugnant invicem et que transmutantur 
invicem hec autem sunt que secundum activas et passivas qualitates 
opponuntur quibus et gravitates et levitates assequuntur secundum que 
fiunt contrarii secundum locum naturalium corporum motus Grave igitur 
levi contrarium et calidum frigido et ex contrariis mota locis quamvis 
super aliam et aliam rectam moveantur specie contraria sunt nam et 
frigidum loci qui hic calido quod in Roma contrarium est quia talem 
habent naturam ut in eodem facta oppugnent utique et transmutentur 
invicem Si autem evidentius contrarietas appareat quando super 


eandem rectam accipiuntur acceptare magis oportet Aristotilem sumentem 
que moventur e contrario super unum circulum siquidem enim erat 
ipsis contrarietas magis utique appareret in motis super unum circulum 
quare si in duobus conatus fuisset ostendere magis suspectus esset 
Sed oportebat ait naturali existente proposito de celo theoria in ea que 
sine errore et in erraticis ostendere quod non sunt ipsorum motus contrarii 
quare ait extra intentionem cecidit alterum aliquid et non quod querebatur 
demonstrans Et iterum dignum est attendere quam stolide iste 
expostulat Aristotilem evidentissima etiam ceco ostendere demonstrare 
Nam et quod non sunt contrarii motus non errantis et erraticarum secundum 
hanc maxime contrarietatis speciem secundum quam que contrarie 
moventur contraria entia transmutari in invicem nata sunt palam ex ipsis 
visis In toto enim eterno non apparent transmutata in invicem horum 
corpora quamvis et contingentia invicem deinde neque ex contrariis 
locis neque in contraria sunt motus horum sicut et iste confitetur si 
enim omnis circularis motus ex eodem in idem et omne signum est principium 
et finis motus que utique erit contrarietas locorum in diversis 
circulis Adhuc autem si contrarie tunc dicuntur moveri quedam 
quando a quo loco alterum inchoat in illum desinit reliquum et est 
uterque locorum alteri quidem preter naturam Neque enim que sine 


errore a loco erratice aut ad illum movetur neque erratica a loco non 
errantis aut ad illum neque est aliquis locus huic quidem secundum 
naturam  huic autem preter naturam totaliter autem utriusque ipsarum 
quod super terram emisperium similiter movetur cum eo quod ab altera 
Si autem hanc ipsam contrarietatem vult aliquis vocare non de hac 
sermo Aristotili sed de illa que est transmutantium in invicem hec enim 
sunt que activis et passivis qualitatibus contrariantur invicem quibus 
assequuntur contrarie corporum inclinationes condivise contrarietatibus 
locorum propter quod et Aristotiles a diffinitione motuum sic contrariorum 
secundum loca demonstrationes sepe facit Qualiter autem utique 
quis diceret motum erratici contrarium ad motum non errantis siquidem 
contrarios eque potentes esse oportet ut possibile et eum qui alteri secundum 
naturam reliquo preter naturam esse que autem sine errore sic 
prevalet erratice ut quod erraticum in quanto facit circulationem que 
videtur propria plurimis quibuscumque cum ea que sine errore circumfertur 
Sed neque preter naturam circumfertur cum non errante erraticum 
non enim utique maneret in sua perfectione toto eterno preter naturam 
motum sed supra sui naturam motus hic inditus replet ipsum 
perfectiori vita et compendiosiori transumptione boni Universaliter 
autem preter naturam ille dicitur motus qui ei qui secundum naturam 
eiusdem coelementationis opponitur et qui inest secundum naturam 
contrario eiusdem ordinis existenti propter hoc enim motus ad sursum 
terre preter naturam quia contrario ipsi scilicet igni secundum naturam 
inest Palam igitur ut estimo ex dictis quod bene Aristotiles non in hiis 


ostendit quod circulari motui non est contrarius motus in quibus evidens 
erat quod nulla hiis transmutatio in invicem aliquando existit Sed si quis 
totaliter contrarius talis motus esset circulari celi motui ut deberent que 
moventur transmutari in invicem necessarium erat concidere invicem 
aliquando conciderent autem que super eundem circulum moventur et 
non super alium et alium si enim et super alium aliquando ut et que ab 
alia et alia recta non prohibentur contrarie moveri specie contraria entia 
sed in ea que super rectam magis insinuat contrarietatem sic siquidem 
erat contrarius aliquis motus circulari motui magis utique super eundem 
circulum appareret ut et si que super unum circulum contrarie moventur 
ostendantur non contrariis motibus mota multo magis et evidentius 
utique erit ostensum quod qui super diversos circulos e contrario fiunt 
motus non sunt contrarii Sed et hoc superficietenus dixit iste quod 
sicut in hiis qui secundum rectam quod sursum signum finis quidem est 
levium principium autem est gravium quod autem deorsum e converso 
sic  et hiis qui secundum circulum etsi eodem signo et pro principio 
utantur et fine sed secundum habitudinem aliam et aliam huius quidem 
enim est principium quod ut ad antecedentia huius autem quod uti ad 
consequentia Qualiter itaque hec dicit Idem enim signum puta orientale 
amborum principium et ei quod sine errore et erratico etenim ab 
hoc ambo et ad occidentale ambo excepto quod non errantis quidem 
quod super terram emisperium erratici autem quod sub terra Aristotile 
autem dicente si autem et esset circularis circulari contrarius frustra 


utique alter quia ex contrariis procedentia locis et oppugnative disposita 
sic habere ut vincens faciat cessare motum victi contradicit ad dictum 
sic dicens Propter quid et in contramotis secundum rectam idem 
inconveniens accidit scilicet frustra esse alterum altero predominante 
Si autem eque potentia essent sistunt invicem et ambo frustra essent si 
vere frustra dicimus quod suam operationem non agit hoc autem inconveniens 
quia nichil frustra facit neque deus neque natura Et primus 
quidem ut dubitationem producens hanc dubitavit mediocriter intelligendum 
autem quod que quidem secundum rectam moventur etsi sistantur 
ab invicem non est frustra quia hec et sisti nata sunt nam et terra et 
aqua et aer et moveri et sisti nata sunt et ignis autem qui semper mobilis 
videtur si quandoque quidem desubtus sursum quandoque autem 
desuper movetur contrarii autem motus statione interrumpuntur palam 
quod sistitur et ipse intermedie contrariorum motuum que vero circulo 
moventur continuo motu moveri apta nata si stent frustra utique erunt 
Et que quidem secundum rectam contramoventur contrarias habentia 
secundum naturam inclinationes propter contrarias in ipsis activas et 
passivas qualitates occurentia invicem agere in invicem et pati ab invicem 
nata sunt et ex invicem generationem habere que autem circulo 
moventur neque levitatem neque gravitatem habentia palam quod neque 
activas et passivas habent qualitates caliditates frigiditates siccitates 
humiditates  aut enim utique et levitates haberent et gravitates  non 
agentia autem in invicem neque patientia ab invicem neque transmutari 


in invicem nata sunt Quare si fortius occurrens ad suum motum circumduceret 
debilius in hiis quidem que secundum rectam transmutatum 
quod circumducitur in circumducens et additio illius factum non utique 
erit frustra adaugens ipsum et quia utilitatem aliquam fecit et quia non 
adhuc est ipsum in hiis autem que moventur circulariter  quod circumducitur 
neque natum transmutari in circumducens neque sui operationem 
agere frustra utique erit Propter quod et exemplo calciamenti usus fuit 
Aristotiles quod est quidem sed operationem suam non perficit tale 
enim quod frustra ens quod autem transmutatur in aliud neque est 
adhuc et ipsum non essendo ipsius oportunitatem universo coinduxit 
Non contentus autem iste ad ea que secundum partem contradictionibus 
communia argumenta de motu celestium proponit studens ostendere 
quod alterius speciei sunt ipsorum motus et propter hoc et substantie 
Necesse igitur et hic hec quidem communiter ad totam ipsius 
intentionem contradictionis contrascribere et sigillatim unumquodque 
non bene dictorum considerare 
Communiter quidem igitur ad totam intentionem dico quod circulariter 
feribile omne tamquam ab uno recti motus omni sequestratum esse 
Aristotiles ostendere proponens et naturam habens aliam preter illud 
motum quidem qui super rectam ostendit in contraria divisum circularem 
autem nullum habentem contrarium Habens autem in Phisicis 
predemonstratum quod ex contrariis generationes et in contraria corruptiones 
conclusit merito quod quidem sub luna tamquam que recte 


moventur generari et corrumpi necesse celestia autem circulariter mota 
ingenerabilia et incorruptibilia perseverare Quamvis igitur sit differentia 
secundum motus in celestibus sed non usque ad contrarietatem processerunt 
differentie neque enim motus non errantis motui eorum que 
dicuntur errare est contrarius ut per plura ut estimo ostensum est 
neque qui velocior tardiori in eadem specie nam et hic bolus maior 
minori velocius motus non dicitur contrarium habere motum Quamvis 
substantie igitur habeant aliquam differentiam ad invicem sed non 
contrarie disponuntur ut generentur ex invicem Oportebat igitur putantem 
arguere dicta Aristotilis non hoc ostendere quod differentes sunt 
motus ipsorum et substantie sed quod contrarias habent differentias Sed 
neque si est aliqua secundum substantiam in ipsis differentia necesse 
non esse simplicia celestia secundum dictam ipsorum simplicitatem si 
enim que sub luna elementa non solum differentia ab invicem sed et 
subcontrarie disposita non  prohibentur simplicia esse commune habentia 
omnia que recte moventur quid prohibet et celestia circulariter mota 
omnia et simplicia entia secundum naturam et unam habere proprietatem 
communem quam Aristotiles vocavit quintam substantiam secundum 
circulariter feribilem et a generatione sequestratam communitatem et 
differentiam in invicem non procedentem ad contrarietatem Quis enim 
non utique dicet differentiam corporum astrorum ad celestia et solis illuminantis 
ad lunam que illuminatur Sed sunt omnia circulariter feribilia 
et simplicia omnia supra generationem eminentia et secundum hec in 
una quinta essentia sequestrata Non enim hoc proponebatur nunc eam 
que secundum speciem celestium differentiam considerare sed communem 
excellentiam ad ea que sub luna que dividere necesse fuit propter 
contrarietatem motus qui secundum rectam Nam in duo divisit que sub 


luna simplicia ubi ait simplicia autem dico quecumque motus principium 
habent secundum naturam velut ignem et terram et horum species 
et congenea et in tertio autem huius negotii reliquum autem ait de 
duobus dicere in leve et grave  elementa comprehendens Si igitur 
species horum et congenea ipsorum comprehendit in dualitatem contrarietatis 
quod inconveniens erat et quod a contrarietate exemptum est ut 
unum simplicium accipere Si autem hec vera dico frustra utique erit 
ista garriens iste que in communibus ut dicit argumentis adhuc autem 
frustra si quis attendat quia et hec super prius ab ipso dicta tamquam 
irredarguibiliter dicta fundantur et hiis ut estimo sic stolidis ostensis 
Quoniam autem in hiis que secundum partem ut confessum accepit 
quod Saturni spera tardius quam que sub ipsa movetur cognoscat non 
modis omnibus hoc sic habere possibile enim erat magnitudinis excessum 
multum existentem etsi velocius moveretur quam que sub ipsa tardiorem 
restitutionem facere Quoniam autem et tale aliquid apposuit 
quod si non naturaliter celeste corpus circulari motu movetur sed ab 
anima ut in animalibus aut ab aliqua alia virtute superiori neque quod 
genitum neque quod ingenitum est celum ex motu ipsius possibile est 
sillogizari et Aristotilem pro teste inducit in octavo de Naturali 
auditu dicentem ex superiori causa moveri celum manifestus est non 
intelligens quod possibile est eundem motum a diversis causis perfici et 
aliter quidem a natura circulo ferri ut celeste corpus naturale aliter 
autem ab anima ut animatum et ab intellectu rursum ut intellectum 


habens et ab  intellectu quidem immobili existente immobilem et indeficientem 
et semper secundum eadem et eodem modo perfectionem motus 
suscipit ab anima autem secundum transitivas illius intelligentias quod 
semper in fine alias alio transitivi motus absumit secundum sui ipsius 
autem naturam celum habet posse que et agere substantie tali congruas 
operationes quarum una et circulatio conveniens simplicitati Et palam 
quod secundum naturalem idoneitatem et que ab intellectu et que ab 
anima bona proveniunt non enim est intellectum habens esse non prius 
animatum existens intellectum enim sine anima impossibile provenire 
alicui ait Plato neque animatum sine natura Propter quod et Aristotiles 
animam ait esse enthelechiam corporis non cuiuscumque sed naturalis 
quare etsi animatum et intellectum habens celum non prohibetur 
et naturale esse magis autem necesse naturale existens et anima participare 
et intellectu quare et circulationem quamvis ab anima habeat et 
intellectu tamen adhuc prius a natura Et erat quidem ut estimo possibile 
et forte facilius et ut ab anima et ut ab intellectu circulatione existente 
ex ipsa demonstrari eternitatem celi nam et ostensa est eterna circulatio 
in octavo Phisice secundum immobilis cause derivationem In 
hiis autem Aristotiles ut a naturali motu eternitatem proposuit ostendere 
quia secundum exemptam ab hiis que sub luna ypostasim eternitatem et 
excellentiam celi voluit ostendere Sed iste quidem putat et has solvisse 
rationes ostendentes circulari motui non esse contrarium motum et 
rationes dicentes in Phisica que generantur ex contrariis generari et 


que corrumpuntur in contraria corrumpi et tropheum aliquod optinuisse 
deridendum hunc librum adversus eternitatem celi Si autem videatur 
sepe quidem non intelligens dicta ab Aristotile et ab expositoribus 
ipsius ubique autem insaniens aliqualiter et vanam gloriam sibi ipsi 
acquirere maiorem ex contradictione adversus gloriosos in philosophia 
viros iste quidem ponatur cum piscibus in brutalitatis ponto demersus 
iaceat autem et cum illo quem aiunt abiectum quendam existentem et 
volentem qualitercumque nominatus fieri templum Ephesie Diane incendisse 
Nam corruptionem celi secundum omnem modum statuere concupiscens 
ut nominatus fiat forte si aliquam virtutem habuit propter adipisci 
id quod intendebat et corruptionem celi  contigit Nos autem 
dulcibus iam aquis hunc salsum auditum oportet obstruere et transire 
ad ea que deinceps Aristotilis Quoniam autem et que in octavo de 
Naturali auditu eternam circulationem ostendunt conatur iste 
arguere et ad indomitas ut ait probationes eternitatis mundi obviare 
nunc quidem dimittantur interim illa nam que in negotio De celo ab 
Aristotile demonstrata sunt volens et ab hac nova garrulitate inconcussa 
manentia ostendere volentibus addiscere ad hanc distractus sum occupationem 
Si autem aliquando visum fuerit et reliqua dictorum ab isto 
discutere ab alio principio faciam disquisitionem ipsorum 




Sed quoniam palam de hiis et de reliquis intendendum usque illuc 
propter quod quidem de ipso dicendum a principio resumentibus 
Alexander adiacere ait de toto mundo querere si infinitus vel finitus 
nam et in principio hoc proponens distulit quando dixit De omnis 
quidem igitur natura sive infinitum est secundum magnitudinem sive 
finitum est secundum totam molem posterius considerandum Ostensurus 
autem finitatem ipsius ex eo quod nullum simplicium ex quibus 
constitutum est infinitum est quoniam autem non erat de quinto corpore 
ostendere quod non est infinitum non dicto prius de substantia ipsius et 
ostenso quod est aliquod quintum corpus propter hoc post illas rationes 
ad propositum veniens ostendit quod magnitudine finita sunt quinque 
simplicia corpora Nam in veritate preostenso ex motibus quod numero 
finita sunt simplicia quinque existentia et ostendens nunc quod etiam 
magnitudine habet persuasum quod totus mundus erit finitus magnitudine 
Sed Alexander quidem et totum negotium de toto mundo principaliter 
esse putans consequenter et hec ad totius theoriam suscipit Si 
autem vere prius dixi quod de simplicibus corporibus in hoc negotio 
docere proponit post speculationem de principiis ex quibus naturalia 
corpora constant et prima que simplicia et quod infinitum etiam et finitum 
principaliter quidem de simplicibus elementis proponit inquirere et 
ostendit quod finita et secundum numerum et secundum  magnitudinem 
consequens autem scilicet et totum mundum ex hiis simplicibus consistentem 
finitum esse iuste apponit Bene autem ad universalius reducens 
sermonem utrum est ait aliquod corpus infinitum aut hoc unum aliquid 


impossibilium ex divisione necessaria accipiens quod si quod est 
infinitum magnitudine corpus aut simplex aliquod est aut compositum 
et ostendens quod nullum simplicium est infinitum magnitudine habens 
autem quod et magnitudine finita sunt simplicia corpora necessario 
consequens habet ut dixi quod et compositum totum finitum est Primo 
autem ostendit quod necessaria est naturali ratio discernens si que est 
aliquod corpus infinitum si que non ex eo quod hanc diversitatem 
contrariam fieri fere aliquid est totius contradictionis que apud phisiologos 
propter hanc enim hii quidem unum mundum et finitum dicebant 
quicumque non acceptabant infinitum in principio ut Aristotiles et 
Plato hii autem unum infinitum ut Anaximenes aerem infinitum principium 
esse dicens hii autem et multitudine infinitos mundos ut Anaximandrus 
quidem infinitum magnitudine principium ponens ex ipso 
infinitos multitudine mundos facere videtur Leucippus autem et Democritus 
infinitos multitudine mundos in infinito vacuo et ex infinitis 
multitudine athomis constare dicunt Et erit utique dicens principium 
omnium contrarietatum supponi infinitum vel non supponi quia mundi 
et alias contrarietates omnes continent Et etiam propter hanc dissonantiam 
hii quidem interimunt generationem segregatione subsistere omnia 
dicentes sicut Anaxagoras hii autem ex uno omnia dicunt fieri secundum 
rectam ut Anaximandrus et Anaximenes hii autem generationem 


esse dicunt et ex invicem generationem faciunt alterius corruptionem 
alterius generationem videntes ut qui finita principia dicunt Quod 
autem videtur in principiis minimum parorama procedentibus millecuplum 
appareat et ex inductione probavit et ex ratione ex inductione 
quidem quia Democritus aut quicumque iste principia supposuit parva 
quedam supponentes principia et minimas magnitudines propter maximam 
virtutem habere tamquam principia peccantes circa ipsa maxima 
eorum que in geometria moverunt scilicet magnitudines esse divisibiles 
in infinitum propter quod et datam rectam in duo secare possibile Et 
gratiose minimum parorama id est male visum in ea que secundum 
minimam magnitudinem suppositione  propter habere maximam virtutem 
tamquam principium tamquam maximorum peccatorum causam factum 
ostendit Idem autem hoc et per rationem probavit causam apponens 
principium enim ait virtute maius est quam magnitudine propter quod 
et parorama circa principium quod videtur parvum virtute maximum 
existens procedentibus apparet et fit valde magnum Si autem minima 
magnitudo in principii ratione male supposita maximorum peccatorum 
causa fit infinita magnitudo in principio male supposita multo maiorum 
utique malorum causa fiet Si igitur infinitum et ut principium entium a 
quibusdam supponitur et in principiis quanti queritur  nam quantum 
continuum et discretum aut finita sunt aut infinita  palam quod maximam 


habet virtutem et plurimam facit differentiam in hiis que a principio 
esse infinitum vel non esse propter quod oportet hoc discernere si 
est corpus infinitum et si non est quod universi si enim est totaliter infinitum 
utique hoc erit Quod autem principii habet virtutem infinitum 
palam nam inquirens si infinitus mundus est aut non querit si principium 
aliquod est infinitum non enim possibile est mundum infinitum 
esse non existente in principiis infinitate principia autem mundi simplicia 
corpora quibus finitis existentibus numero si et magnitudo est finita 
ostendendum 
Necesse itaque omne corpus aut simplicium esse 
usque illuc ex hiis palam 
Preaccepto quod siquidem est infinitum necesse ipsum aut simplex 
esse aut compositum ex eo quod infinitum est corpus et omne corpus aut 
simplex est aut compositum preaccepto etiam et quod simplicibus finitis 
multitudine et magnitudine et compositum necesse finitum esse quia 
tantum erit compositum totum magnitudine quantum erit que componentium 
ipsum simul acceptarum deinde ostendens quod nullum simplicium 
possibile est esse infinitum sed palam quod finita multitudine 
simplicia et magnitudine finita sunt habet ostensum evidenter quod non 
est infinitum corpus neque simplex neque compositum quare neque universum 
infinitum Primo igitur primum simplicium corporum scilicet 
celeste tractans ostendit quod necesse ipsum esse finitum et impossibile 
infinitum esse 


 Si enim infinitum quod circulo fertur corpus 
usque illuc finitarum enim semper erit finita 
Quod circulo feribile corpus non sit infinitum per deductionem ad 
impossibile ostendit sic si est infinitum magnitudine celeste corpus non 
contingit circulo moveri celum at vero celum circulo movetur non ergo 
est infinitum Et assumptio quidem manifesta scilicet quod celum 
movetur circulariter et meminit ipsius breviter per hoc celum autem 
videmus circulo versum Coniunctum autem ostendit sic si est infinitum 
magnitudine celeste corpus infinite erunt que a centro educuntur 
secundum longitudinem et spatium intermedium infinitum habebunt 
educte a centro hoc est intermediam latitudinem si autem hoc impertransibilis 
erit hec distantia et numquam circulariter circumvolvetur 
celum Et quod quidem infinite longitudine que ex centro tamquam 
confessum accepit evidens existens si infinitum supponatur magnitudine 
celum quod autem intermedia infinitarum secundum longitudinem distantia 
infinita erit ostendit primo explanans qualis est hec distantia quia 
illa cuius nullam est extra accipere magnitudinem tangentem lineas 
huius enim intermedie linearum latitudinis nullam est extrinsecus accipere 
partem tangentem ipsas interius enim est tota et deintus tangit 
continentes ipsam lineas Totaliter enim infinite existentes linee secundum 
longitudinem quomodo habebunt aliquid extra se ipsas tangens 
ipsas Quare neque intermedia extensarum in infinitum linearum distantia 


habebit partem aliquam sui ipsius extra magnitudinem attinget enim 
hec ultima secundum lineas et non adhuc erunt infinite Si igitur infinite 
hee intermedia linearum distantia non habebit aliquid extra se ipsam 
quod autem <in> infinitum extenditur et nichil habet extra se ipsum 
palam quod infinitum est si enim in infinitum procedens adhuc finitum 
esset semper haberet aliquid sui ipsius extra Bene igitur a nullam 
habere extra sui ipsius magnitudinem declaravit intermediam linearum 
distantiam <in> infinitum procedentem et ostendit simul intermediarum 
linearum distantiam infinitam existentem nam finita ait distantia 
intermedia linearum existens et ipsarum finitarum est intermedia 
Alexander vero ait cuius magnitudinis  nam distantia magnitudo  
nulla est que per extra esse lineas ipsas tangit sed est et tangens ipsas et 
non extra ipsas hec intermedia que ipsarum est  distantia et bene etiam 
ipse intellexit intermedie distantie nichil esse extra infinitas lineas si 
enim esset aliqua ipsius pars extra lineas quod intra illud quod intermedium 
linearum finitum debebat esse Verumptamen quia Alexander non 
ex nichil extra habere putat concludi infinitatem intermedie distantie sed 
ex solo hoc scilicet infinitas esse que ex centro Forte autem Aristotiles 
huic quidem consequens accepit nichil extra esse intermedie earum que 
ex centro linearum distantie huic autem consequens infinitam esse intermediam 
linearum distantiam cuius enim <in> infinitum procedentis 
nichil est extra hoc infinitum necesse esse nam finiti et in infinitum 


procedentis semper est aliquid extra accipere Evidens autem intermedias 
linearum distantias infinitas esse et ex eo quod augetur intermedia 
ipsarum distantia secundum analogiam incrementi linearum propter 
quod et finita semper erit finitarum ut et ipse Aristotiles ait huic autem 
consequitur non finitarum intermediam infinitam esse 
Adhuc autem si est data maiorem accipere 
usque illuc eadem ratio et de distantia 
Hoc est ostensivum huius quod infinita intermedia linearum distantia 
magis autem huius quod in infinitum augeatur ipsa si enim est data in 
ipsa magnitudine semper maiorem secundum latitudinem accipere sicut 
dato numero semper maiorem necesse ut numerus in infinitum augetur 
propter hoc ita et intermediam linearum latitudinem in infinitum augeri 
quod autem in infinitum augetur non habet terminum infinita ergo et 
impertransibilis Dupliciter autem habetur scriptura hec quidem adhuc 
autem si est hec autem adhuc autem semper est et palam quod planior 
hec sine defectu enim ut estimo et prior Palam enim quod de esse 
infinitum quod intermedium est ostensio quod quidem assequitur et 
huic scilicet nichil habere extra quod in infinitum procedit et hoc esse 
accipere dato maiorem hoc autem data maiorem accipere secundum 
geometricam dictam consuetudinem habet le semper coinsinuatum 


 Si igitur infinitum quidem non est pertransire 
usque illuc celum autem videmus circulo revolutum 
Ostenso quod infinita erit latitudo intermedia linearum ex centro 
eductarum infinitis et ipsis existentibus siquidem infinitum fuerit circulo 
mobile corpus inducit quod infinita existente intermedia linearum 
distantia non contingit moveri circulariter Si enim distantia intermedia 
duarum rectarum propinquarum invicem a centro acceptarum est impertransibilis 
multo magis tota periferia cuius pars parva erat accepta distantia 
si igitur videmus circulariter revolutum secundum quemlibet 
diem palam quia quodcumque signum circuli moti cotidie in periferia 
acceptum fuerit hoc in circulatione non unum solum sed omnia intermedia 
eductarum ex centro rectarum spatia pertransit et quidem si infinitum 
erat intermedium duarum rectarum non utique illud pertransisset 
Si igitur infinito existente secundum magnitudinem celesti corpore 
impossibile circulo moveri celum videtur autem celum circulo circumvolutum 
et ab eodem in idem restitutum palam quod impossibile infinitum 
esse secundum magnitudinem celi corpus Dicto autem quod celum 
videmus circumvolutum et a sensu assumptione sillogismi persuasa et 
a ratione ait ostensum esse hoc illius rationis rememorans in qua ostendit 
necessarium esse aliquod corpus simplex quod natum est ferri circulari 
motu secundum sui naturam 
Alexander autem communiter argumentans ostendit quod nullum corpus 
neque simplicium neque compositorum erit utique infinitum 
Omne enim corpus ait ut de simplicibus loquens aut spissum est aut 


rarum nam sub hiis differentiis omne corpus cadit hec autem aut ambo 
finita aut ambo infinita aut hoc quidem ipsorum est infinitum hoc 
autem finitum Ambo quidem igitur impossibile infinita esse erunt enim 
plura corpora infinita quod quidem impossibile quod enim infinitum 
omniquaque quare si alterum sit infinitum non utique erit alterum Sed 
et quod ex ambobus infinitis componitur aut equale erit utrique ipsorum 
aut maius utroque non enim utique minus sed si quidem maius infinitum 
infinito erit maius et infinitum infinito duplum si ambo infinita sint 
equalia duplum autem et dimidium sunt in finitis si autem equale 
utrique infinitorum quod ex ambobus inconveniens infinita distantia 
apposita alicui nullum augmentum factum esse ubi etsi minimum corpus 
addatur corpori necesse totum factum esse maius Adhuc autem ait 
si ambo simplicia infinita aut equalia  erunt aut inequalia sed si quidem 
equalia erunt equalium mensurarum que autem sunt equalium mensurarum 
mensurata sunt et finita quare non infinita quare neque quod ex 
ipsis infinitum si autem inequalia alterum ipsorum maius erit et excedens 
sed quod exceditur omne secundum quod exceditur finitum est 
quare non ambo infinita Totaliter autem quo excedit infinitum infinitum 
aut finitum necesse hoc esse aut infinitum et si quidem finitum et 
totum erit finitum nam et quod usque ad excessum est finitum et finita 
mensura mensurabitur totum si autem excessus infinitus erit pars toti 
equalis et infinitum infinito maius quod quidem inconveniens si que 
totum necesse maius esse parte Si autem ambo finita sunt et quod ex 
ipsis erit finitum si autem hoc neque simplex neque compositum erit 


infinitum corpus Sed neque alterum ipsorum possibile est dicere esse 
infinitum et quia omniquaque ens quod infinitum alteri locum non 
permittet et quia ut ostendit ipse in tertio de Naturali auditu in 
mixtura et compositione habundans alterum corrumpet utique alterum 
si autem hoc non utique erit compositum quod tale quare neque mundus 
nam ex elementorum compositione mundus Quod autem neque 
circulare et spericum corpus possibile est infinitum esse Alexander ita 
conatur ostendere circulum enim aut speram infinitam esse non est 
possibile siquidem circulus est cuius ab uno signo positorum intra 
figuram omnes que ad circumferentiam protrahuntur recte sunt equales 
invicem quod autem equale in finitis eadem autem ratio et in spera 
Adhuc quod non finitum non necesse ad aliquid terminari quod autem 
ad aliquid terminatur necesse finitum esse recte autem ad periferiam 
terminantur quare et spatium circuli et spere finitum est quare et circulus 
et spera quantum enim spatium ipsorum tanti et hii Totaliter autem 
infinitum circulum aut speram dicere est interimere circulum aut speram 
nam esse ipsis in figura esse est nulla autem figura infinita manifestant 
autem et diffinitiones ipsorum Adhuc in quo aliquid est extremum 
et medium hoc non possibile infinitum dicere Adhuc in quo est 
principium et terminus hoc non est infinitum in hiis autem omne 
signum acceptum in periferia principium et terminus omnis est Adhuc 
si infinite que a centro producuntur ex quibus est diameter aut ambe 
infinite erunt aut ambe finite aut altera ipsarum sed si quidem  altera 
sola infinita non erunt que a centro equales quare neque circulus neque 
spera si autem equales que ex centro finitum infinito equale erit si 


autem ambe finite et tota diameter finita et totus circulus et spera si 
autem ambe infinite plura erunt infinita et infinitum infinito maius et 
duplum Adhuc si infinita diameter non erit ipsius medium si autem 
non huius neque circuli neque spere si autem non medium neque 
centrum si autem non centrum neque circulus aut spera erit Attendendum 
autem quod Aristotiles tamquam nondum ostenso quod celum 
sit spericum noluit tali ostensione uti nam si celum concedatur esse 
spericum superfluum est adhuc querere si finitum aut infinitum et totaliter 
oportebat primo finitum ostendere et sic de figura inquirere 
Adhuc a finito tempore si auferas finitum 
usque illuc similiter autem hoc et in aliis 
Ostensum est in Naturali auditu quod assequitur tempus quidem 
motui motus autem magnitudini eius quod movetur et eius super quod 
motus et quod si tempus fuerit finitum necesse et motum esse finitum 
et magnitudinem amborum scilicet eius quod movetur et eius super 
quod motus neque enim finita aliqua magnitudo infinitam distantiam 
neque infinita magnitudo finitam distantiam in finito utique tempore 
pertransibit ut et hoc ibi ostensum est Si igitur tempus circularis circulationis 
celestis corporis est determinatum et finitum in  horis si 
contingat factus et motus ergo et magnitudo determinata sunt et 
utrumque principium habet et ultimum et ubique principio coexistit finis 


et fini principium Si autem hoc non est infinitum quod circulo movetur 
corpus etsi moveatur in infinitum Poterat quidem igitur sic ostendere 
propositum sed ipse tamquam manifestam pretermisit manuductionem 
per deductionem autem ad impossibile idem aliqualiter ostendit Sed 
nunc infinitum supponens celum concludit quod in tempore finito pertransibit 
infinitam distantiam et quod infinitum habebit principium que 
quidem ambo impossibilia in sequenti autem theoremate quod infinitum 
in tempore finito finitam aliquam distantiam pertransibit quod et ipsum 
est impossibile Et presens quidem ostendit sic sumens quod tempus 
circulationis celi est finitum existens  horarum et assumens quod si a 
finito  tempore auferas finitum necesse reliquum finitum esse et habere 
principium secundum quod a toto ablatio facta est si enim primam 
auferas horam secunde hore principium fit principium reliqui temporis 
hoc est  horarum ut de ambulatione igitur faciens sermonem si 
tempus ait ambulationis continuum est et habet principium secundum 
quod ablatum est tempus finitum quod ante diurnam si forte ambulationem 
erit et motus principium et magnitudinis eius que movetur principium 
enim motus secundum principium eius que movetur magnitudinis 
et eius super quam motus perficitur Similiter autem hoc ait et in aliis 
motibus videlicet et hiis que moventur et in tempore mensurante motus 
Si igitur principium habet tempus unius circumvolutionis celi secundum 
quod ab ipsa ablatio facta est et motus principium habebit et magnitudo 
que movetur nam quod habet principium et finem habet et non est 


infinitum Propter quid autem quamvis habens evidenter quod tempus 
circumvolutionis celi est finitum non fuit usus toto sed post ablationem 
principium habente et finito addiscemus ut estimo expositione ipsius 
descripta 
Sit enim linea infinita in qua AGE usque illuc 
quare neque mundum si erat infinitus 
Duas lineas describit in corpore universi ipsam quidem AGE habentem 
quidem A apud centrum secundum G autem circulum describentem in 
circumvolutione circa centrum super E autem in infinitum procedentem 
celeste corpus describit autem et alteram in qua que BB non adhuc 
autem per centrum sed extra centrum separatam a linea AGE et ex 
utraque parte que BB infinitam aut immobilem Extra centrum autem 
describit BB ut non circummota que AGE applicata ipsi BB simul tota 
transeat ipsam non enim concluditur sic inconveniens scilicet impertransibilem 
ipsam existentem pertransire sed ut secet paulatim ipsam 
Si igitur ait que AGE universo circumvolvente circumducatur circulariter 
ita ut G circulum describat circa centrum A  palam quod in illa circulatione 
que AGE in aliquo principio temporis attinget lineam BB 
secundum aliquod principium ipsius non enim exceditur E a B nam 
que AGE super E infinita et totam ipsam BB secans pertransibit donec 
G ad eundem locum restituatur hoc est donec que AGE circulariter 
fuerit circumducta huius enim gratia ut estimo circularis descriptio 
ipsius G assumpta est Si igitur impossibile infinitam existentem et 


impertransibilem BB pertransire impossibile ipsam AGE infinitam et 
ipsam existentem circulariter circumferri quare G circulum describere 
quare neque mundum ex cuius centro est que AGE si est infinita circulum 
describere possibile et maxime in tempore finito a quo incipit 
que AGE secare lineam BB donec restituatur Propter hoc enim ut 
estimo a finito tempore circumvolutionis abstulit finitum tempus id 
scilicet donec que AGE incipiat secare lineam BB ut sectionis huius 
quam<vis> supponatur impertransibilis principium et finem ostendat 
per circularem descriptionem ipsius G per quam ad idem restitutionem 
ipsius AGE declaravit Et si etiam non linea infinita supponatur que BB 
sed distantia solum et sic infinitam distantiam que AGE in tempore 
finito pertransibit quod quidem impossibile Et palam quod impossibile 
consecutum est eo quod tempus quidem circumvolutionis celi et finitum 
est et facile conspicabile si est  horarum et quod movetur supponitur 
infinitum Alexander autem ait esse que concluduntur inconvenientia 
hoc scilicet in tempore finito infinitam distantiam pertransiri quod quidem 
significavit per hoc secans quandoque fertur circum per eam que 
BB que AGE in tempore finito et adhuc etiam quod infiniti erit principium 
quod quidem notat per hoc erit ergo aliquod principium primum 
quo que AGE ipsam BB secuit sed impossibile Palam autem et quod 
illud inconveniens assequitur huic scilicet infinitam magnitudinem 
scilicet AGE in tempore finito infinitam distantiam pertransire nam et 
hoc impossibile ostensum est in Phisica nisi forte non frustra pretermisit 


nunc hoc impossibile Aristotiles sed quia que AGE etsi infinita sit 
super E sed linea existens secundum totam movetur in circumvolutione 
et non secundum partem sic enim utique esset inconveniens infinitam 
magnitudinem totam in tempore finito moveri Ablatum autem tempus 
potest dicere et id quamdiu ferebatur que AGE super B potest autem et 
id a quo incipit lineam B secare donec restituta fuerit in idem nam et 
hec  pars est temporis totius circumvolutionis Et magis hoc utique dicet 
ablatum ut ait Alexander nam hoc quo secans ferebatur huic convenit 
quia in eo quod ante hoc nondum secabatur Istud autem est et quod a 
finito finitum ablatum et principium habens si autem tempus habet principium 
et motus et magnitudo et que movetur et super quam motus et 
erunt finita nam et a finito tempore ablatum est istud tempus scilicet a 
tempore circumvolutionis 
Attendere autem oportet quod et Alexander confitetur quod in hiis est 
intentio non mundum ostendere non esse infinitum sed circulare corpus 
sic etiam verbis dicens et quando ait dixit quod neque mundum si 
erat infinitus mundus circulariter mobile corpus dixit quod paulo ante 
celum dixit quare quamvis ostendat quod non est infinitus mundus 
secundum magnitudinem principaliter celum finitum quia enim celum 
finitum est et mundus finitus est et qui a motu autem et a tempore in 
quo motus processus celi proprii plurimi tales in hiis assumpti et totaliter 
de circulariter mobili corpore proponebat ostendere 


Adhuc autem et ex hiis manifestum usque illuc 
impossibile ergo infinitum esse quod circulo 
Quod impossibile consequitur dicentibus circulo mobile corpus infinitum 
esse secundum magnitudinem proponens ostendere et ab eo quod 
movetur et ab eo per quod motus et motu ipsius et tempore in quo 
motus coelementariter se habentibus invicem et ostenso prius quod 
supponenti infinitum secundum magnitudinem circulo mobile corpus 
finito tempore circumvolutionis viso duo impossibilia consequentur 
scilicet principium fore infiniti et in tempore finito infinitam aliquam 
distantiam pertransire nunc eisdem suppositis ostendit quod in tempore 
finito infinitum corpus distantiam aliquam totaliter pertransibit quod et 
ipsum ostensum est impossibile in Naturali auditu Erit enim in 
eodem tempore eadem velocitate utens aliquid finitum que et infinitum 
pertransire <siquidem qualibet velocitate utens> in tempore finito finitam 
pertransire possibile Si igitur  infinitum quidem magnitudine finitam 
distantiam in infinito pertransibit tempore quamvis pars aliqua celestis 
distantie supponatur finita distantia celum autem in tempore finito totam 
ipsius distantiam pertransit palam quod non est infinitum magnitudine 
Et totaliter ait ex hiis demonstrabitur quod infinitum impossibile moveri 
in tempore finito si enim neque finita neque infinita distantia possibile 
moveri infinitum corpus in tempore finito palam quod moveri totaliter 
impossibile Si igitur movetur celeste corpus in tempore finito palam 
quod non est infinitum Hec igitur ostendere volens manifeste primo quidem 
duas lineas accipit finitas motam alteram secus alteram et ostendit 
quod sive ambe contramoveantur sive altera secus manentem alteram 


quoniam simul ab invicem absolvuntur  quod enim separatur ab eo a 
quo separatur separatur  palam quod tempus erit finitum quando 
ambe finite fuerint quod quidem pretermittens apponere ut estimo 
obscuritatem multam fecit in sermone Sed si quidem contramoventur 
minus tempus erit absolutionis si autem manente altera altera per ipsam 
movetur plus nisi forte velocius moveatur tunc quod movetur quam 
quando contramoventur qualitercumque autem se habeat finitum erit 
tempus Si vero supponatur que movetur linea aut que movetur magnitudo 
infinita idem enim est aut quod quidem movetur finitum id 
autem per quod movetur infinitum impossibile in finito tempore pertransire 
Sicut enim finita magnitudo penes finitam distantiam sive 
contramoveantur sive secus manentem alteram moveatur reliqua in tempore 
finito simul absolvuntur ab invicem sic sive finita per infinitam 
sive infinita per finitam sive contramoveantur sive altera secus quiescentem 
alteram moveatur infinitum erit tempus in quo absolventur ab 
invicem hoc est numquam absolventur quamvis enim minimam distantiam 
pertranseat infinita magnitudo tota vel minima magnitudo per infinitam 
distantiam pertranseat necesse infinitum fieri tempus totaliter 
enim si pertranseat infinitum per finitum mensurabitur a finito infinitum 
et non adhuc infinitum erit Si igitur celum totum in tempore finito 
circumvolutionis pertransit intra ipsum suppositam quamcumque 
lineam palam quod non est infinitum magnitudine non enim utique ab 
ipsa absolveretur umquam totaliter Intellige igitur  lineam AB adaptatam 
profundo celi manentem autem oportet intelligere Secundum litteram 


autem quando dicit si igitur infinitum tempus quo finita absolvitur 
mota cointelligere oportet scilicet per infinitam Consequenter enim 
conversum assignat per hoc et in quo infinita per finitam movebatur In 
lineis autem propter expositivam evidentiam rationem fecit contramoto 
et eo per quod movetur lineas accipiens 
Adhuc sicut lineam cui finis est usque illuc 
si neque circulus infinitus est 
Ostenso per hoc quod in finito tempore circulariter mobile corpus 
movetur motu finito quod impossibile infinitum esse nunc a motu 
ostendit quod circularis motus non est infinitus sic ut semper quidem 
fiat numquam autem sit toto circumdelatum quod circulariter movetur 
sed infinitatem habet per iterum et iterum sic autem et quod circulariter 
movetur non utique erit infinitum non enim utique finito motu moveretur 
Ostendit autem et ipsum sic sicut linea finita secundum quod finita 
est non est infinita sed si forte ad illam partem ad quam longitudo est 
sine termino similiter autem et planum secundum quod terminum habet 
non contingit infinitum esse etsi secundum alteram partem aliquando 
non sit finitum sic quod undique finitum et determinatum qualia figure 
sunt plane que omnes et solide quia figura est que ab aliquo vel ab 
aliquibus terminis continetur nullatenus utique habebit infinitatem Si 
igitur neque spera neque circulus est infinitus circularis autem motus 


circulo specificatur  nam non ente circulo neque utique circularis 
motus erit  palam quod neque infinito ente circulo neque utique erit 
infinitus circularis motus si autem motus finitus distantia finitum 
utique erit magnitudine et quod movetur infinitum enim ens non utique 
finito moveretur Ut igitur prius ex esse tempus finitum ostendebatur 
quod movetur finitum ita nunc ex esse motum finitum ostendetur 
finitum Palam autem quod talis ostensio processit tamquam nondum 
quidem ostenso sperico quinto corpore sed circulari ipsius motu supposito 
Secundum principium autem  littere quidam pro hoc sed siquidem 
ad longitudinem sed siquidem ad altera scribunt planiorem facientes 
intellectum 
Adhuc autem si G centrum usque illuc 
non ergo <circuit> circulariter que infinita 
Quintum hoc argumentum et ipsum a motu ostendens quod non est 
infinitum magnitudine circulariter mobile corpus si enim infinitum non 
utique circulariter circumferetur at vero circuit non ergo infinitum 
Demonstratio autem accipiens G centrum eius quod circulo fertur et per 
ipsum producens lineam AB sicut diametrum infinitam ex utraque 
parte et producens huic ad rectos angulos lineam E extra centrum et 
ipsam ex utraque parte infinitam et a G centro educens <in> infinitum 
lineam GD secantem lineam E penes Z dicit quod aliis manentibus que 


GD mota cum toto circulari corpore numquam absolvetur a linea E sed 
semper se habebit ad ipsam sicut que GE hoc est que AB huius enim 
pars que a G contingens lineam E Nam et linee GD que apud Z pars 
secat lineam E semper alias secundum aliam partem et numquam ab ipsa 
absolvitur propter infinitas ipsas esse non absoluta autem que GD a 
linea E numquam circuibit circulariter quare neque totum corpus in 
quo est que GD circulariter circuit si infinitum fuerit ut et linea E et 
linea GD infinite in ipso circumducantur At vero celum circuit circulariter 
non ergo est infinitum magnitudine Obscure autem dictum est in 
hiis hoc secat enim que quod Z ipso vocante lineam GD quia secundum 
Z descripta est secans lineam E que GD sicut lineam AB vocavit GE 
quia secundum hanc secat lineam E que AB 
Adhuc siquidem infinitum celum usque illuc 
sed hoc erat impossibile 
Ostenso quod non est infinitum circulariter mobile corpus ex eo quod 
non utique  circuiret ipsum circulariter siquidem infinitum esset hoc est 
ex motu nunc supponens circuire circulariter concludit quod infinitum 
in tempore finito pertransibit quod quidem impossibile Evidenter autem 
hoc ostendit non ut Alexander sicut estimo ait duas speras supponens 
hanc quidem extra et continentem hanc autem intra et contentam 
quamvis enim ut ait concava superficies continentis sit equalis convexe 
que continetur sed totaliter toti non est equale celum sicut Aristotiles 
ait sed mirabiliter ut estimo duplicem posuit distantiam hanc quidem 
mote magnitudinis hanc autem regionis in qua movetur quod movetur 


quiescentem ipsam hee enim equales sunt et neque totaliter nusquam 
in hiis Aristotiles ut de spera de celo disputat propter nondum demonstratum 
esse aliquid de figura ipsius Dicit igitur quod si circulo circuit 
celum infinitam illam distantiam manentem in finito tempore circumvolutionis 
pertransibit quod quidem impossibile ostensum est Est autem 
et hec demonstratio a tempore Attendendum autem quod non in spera 
solum equalis est regio circulo qui movetur in ipsa sed in omnibus 
circularibus velut cylindro et cono nam angulata ut cubus maiori indigent 
regione circulariter mota propter angulorum prominentias 
Est autem et convertibiliter dicere 
usque illuc finitum ergo et ipsum 
Supponens infinitum magnitudine celum ostendit quod impossibile 
ipsum in tempore finito circumvolvi infinitum enim existens erat infinitum 
facere in tempore finito Nunc autem supponens in tempore finito 
circumvolvi celum concludit quod necesse ipsum esse finitum magnitudine 
quod quidem convertibiliter vocavit Nam suppositis eisdem cum 
prioribus dico autem hoc scilicet equale supponi quod movetur et spatium 
in quo movetur necesse tempore finito existente et magnitudinem 
finitam esse quam pertransivit Equale autem est quod movetur et spatium 
quo movetur in circulariter motis finitum est ergo magnitudine 
ipsum celum Et oportet etiam hic attendere quod equale celesti magnitudini 
prius non vocavit aliam speram sed spatium quod circuit de quo 
hic dixit et magnitudinem que circuivit 




 At vero neque quod ad medium neque quod 
a medio fertur infinitum erit 
Concluso quod corpus circulariter mobile non est infinitum magnitudine 
consequenter ostendit quod neque aliquod aliorum simplicium 
corporum est infinitum secundum magnitudinem hec autem sunt que 
super rectam moventur hec quidem a medio hec autem ad medium Et 
oportet attendere quod etiam condemonstratur quod et totus mundus erit 
finitus magnitudine siquidem partes ipsius et numero et magnitudine 
finite sunt tamen principalis intentio in hoc capitulo est de simplicibus 
in mundo corporibus ostendere quod finita sunt magnitudine sicut et 
prius quod finita multitudine quando et concludendo dixit Manifestum 
autem et quod numerum impossibile est esse ampliorem dictorum 
simplicium corporum et causam ibi apposuit huius quod non plura 
quam tria sunt aut quinque si quis quod sursum et deorsum dividat 
Contrarie enim lationes que sursum et que deorsum 
usque illuc et corpora erunt finita 
Prima ostensio ostendens et que moventur super rectam simplicia corpora 
finita esse est talis a motu ordinata et a contrarietate secundum 
ipsum que ad sursum et deorsum moventur contrariis moventur lationibus 
que contrariis moventur motibus ex contrariis locis ad contraria 
moventur que ad contraria loca moventur ad determinata moventur que 
ad determinata loca moventur ad finita moventur que ad finita moventur 
et ipsa finita sunt non enim possibile est in loco finito infinitum aliquid 


esse quare terra et ignis quorum hoc quidem sursum hoc autem 
deorsum est finita sunt Hiis itaque propositionibus omnibus evidentibus 
existentibus et que dicit contraria loca determinata esse nichil minus 
aliis manifesta est si contraria quidem sunt que plurimum ab invicem 
<distant> que autem plurimum determinata sunt Ipse autem huius 
ostensionem negligens ut communem convenienter proposito ostendit 
ex eo quod alterum contrariorum scilicet medium determinatum sit 
hoc autem ostendit  ex hoc quod que undique ad medium feruntur ad 
determinatum medium feruntur et non transgrediuntur determinato 
autem medio existente et quod sursum determinatum esse necesse Indeterminatum 
enim existens neque sursum utique erit quod enim sursum 
terminus sicut quod medium sed neque contrarium non enim plurimum 
distans quod enim plurimum determinatum est Si autem non 
fuerit determinatum quod sursum sed infinitum semper accepto utique 
intermedio plus aliquid erit distans ab eo quod inferius nichil autem plurimum 
Quod autem id quod deorsum fertur natura non contingit natura 
ferri longius medio Alexander quidem ex sensu rememoratur fertur 
enim ad terram et ex eo quod simul cum transitu medii si aliquid pertranseat 
non adhuc deorsum fertur sed ad sursum quod quidem est 
impossibile erit enim ipsum sibi contrarium Forte autem manifesta 
ostensio quod ad medium ordinentur omnia delata gravia hoc quod ad 
rectos angulos ipsa feruntur 


Adhuc si sursum et deorsum determinata sunt 
usque illuc hoc autem ad medium 
Quoniam loci hoc quidem sursum hoc autem deorsum est hoc autem 
intermedium ostenso prius a determinatum esse sursum et deorsum 
quod et elementorum quod sursum et quod deorsum hoc est ignis et 
terra determinata sunt et non sunt infinita secundum magnitudinem 
nunc quod intermedium ostendens determinatum quod et que in intermedio 
elementa hoc est aqua et aer determinata sunt et finita magnitudine 
Quod autem determinatum sit quod intermedium per deductionem 
ad impossibile ostendit sic si sursum et deorsum determinata sunt et 
intermedium necesse determinatum esse si enim hoc non est determinatum 
sed infinitum quod intermedium infinitus utique erit motus qui a 
sursum ad deorsum et qui a deorsum ad sursum et infinita distantia 
quare per infinitam distantiam in tempore finito movebuntur que moventur 
quod quidem impossibile ostensum est prius Sic quidem igitur 
ostendit quod intermedium est determinatum et super hoc induxit 
determinatum est ergo medium et corpus quod in hoc aut existens aut 
fieri possibile existens quidem mediorum elementorum totalitates fieri 
autem possibile <in> intermedio loco quod fertur ab inferioribus ad 
superiora hoc est ignis et quod a superioribus ad inferiora hoc est terra 
Si enim hoc quidem ad sursum movetur secundum naturam hoc autem 
ad deorsum hec videlicet <in> intermedio fiunt et non utique erit infinitum 
quod intermedium si enim esset infinitum non utique in loco sursum 


fieret umquam aliquid eorum que secundum naturam sursum 
moventur corporum  medium pertransiens neque utique in loco deorsum 
eorum que natura feruntur ad hoc Si autem impossibile in hiis fieri 
locis neque utique moveretur umquam ad ipsa secundum naturam quod 
enim impossibile factum esse neque a principio fit ut ipse in fine de 
Naturali auditu ostendit Accipit autem ut confessum fieri aliqua et 
eorum que desubtus sursum moventur et eorum que deorsum nam de 
hiis intelligere oportet communiter istud in hoc factum esse Hoc enim 
manifesto existente impossibile infinitos esse motus si autem non 
motus infiniti neque locus utique infinitus erit qui intermedius loco 
autem finito necesse et corpus quod in ipso finitum esse 
Potest ait Alexander istud hoc autem quod impossibile ostensum 
est prius illius rememorari ostensionis ostendentis quod impossibile 
quod intermedium eius quod circulariter movetur et circa medium corporis 
infinitum esse quia et producte linee infinite erunt et erit aliquid 
pertransiens in tempore finito 
Dicit et talem argumentationem Alexander ad hoc quod eorum que 
sursum et deorsum feruntur corporum nullum sit infinitum si enim 
contraria que sursum et deorsum loca contraria autem que plurimum ab 
invicem distant in quo autem est accipere quod plurimum hoc non est 
possibile infinitum esse omne ergo in quo hoc quidem sursum hoc 
autem deorsum est hoc autem intermedium non est infinitum si autem 
omne non infinitum neque horum aliquod infinitum partes enim finiti 
non sunt infinite si autem non loca infinita neque que in locis infinita 


utique erunt Totaliter autem si intermedium est quo distat sursum ab eo 
quod deorsum quo autem distat sursum ab eo quod deorsum quod plurimum 
est quod autem plurimum determinatum est quod intermedium 
ergo determinatum est 
Ex hiis itaque manifestum quod non contingit 
corpus infinitum esse 
Ostenso quod et circulo mobile corpus et que sub luna simplicia 
corpora quatuor finita magnitudine sunt merito conclusit quod non 
contingit corpus esse infinitum neque enim simplex non enim est aliud 
preter hec quinque neque compositum simplicibus enim finitis et multitudine 
et magnitudine necesse et composita finita esse 
 Et ad hec si gravitas non est infinita 
usque illuc quare idem est impossibile 
Ostenso et a motu et a locis quod nullum elementorum que sub luna 
infinitum est magnitudine nunc ab inclinationibus idem ostendit a 
gravitate dico et a levitate secundum eam que ex consequentia interemptionem 
et hic faciens ostensionem sic si est infinitum magnitudine 
aliquod corporum que sub luna aut grave aut leve talia enim que sub 
luna erit et gravitas quidem que infiniti gravis infinita et levitas que 
infiniti levis et vero impossibile gravitatem aut levitatem infinitam 
esse non ergo est infinitum aliquod corpus gravium aut levium aut totaliter 
eorum que super rectam moventur Et coniunctum quidem quod 
dicit quod si est infinitum aliquod corpus grave aut leve necesse infinitam 


esse ipsorum gravitatem aut levitatem ostendit ex eo quod oportet 
aut finitum aut infinitum esse ostenso igitur quod impossibile finitum 
esse habet quod necesse infinitum esse Assumptionem autem que dicit 
quod impossibile gravitatem aut levitatem infinitam esse consequenter 
ostendit Quod autem infiniti corporis non finita sed infinita est gravitas 
aut levitas per impossibile ostendit in expositione elementorum sic si 
enim dicat aliquis ait non esse infinitam sed finitam infiniti corporis 
gravitatem vel levitatem accidet equalem esse finiti et infiniti corporis 
gravitatem quod est impossibile Quod autem hoc accidit dicentibus 
finitam infiniti gravitatem ostendit infinitum quidem corpus sumens in 
quo AB finitam autem ipsius gravitatem in quo G et auferens ab infinita 
magnitudine finitam magnitudinem in quo BD a tota autem finita 
gravitate quod in quo E quod quidem videlicet est minus gravitate in 
qua G hec enim erat infinite magnitudinis minoris autem gravitas 
minor Hiis positis gravitas E aut mensurat gravitatem G ut commensurabiles 
sint aut non mensurat Sumens autem primo mensurare facit ut 
minor gravitas ad maiorem gravitatem ita magnitudo BD cuius est 
minor gravitas ad aliam aliquam maiorem magnitudinem ab  infinita 
ablatam scilicet BZ ut gravitas G sit magnitudinis BZ sicut erat gravitas 
E magnitudinis BD erat autem G et ipsius AB infiniti corporis gravitas 
eadem ergo gravitas erit infinite magnitudinis et finite ipse autem 
equale dixit nam idem quantum et equale esse necesse hoc autem 
impossibile Sed et aliud impossibilius isto inducit Si enim maioris 
corporis gravitas maior est omiomero existente corpore si sumatur 


magnitudinis BZ maior aliqua magnitudo que BI  est enim ab infinito 
omni premisso finito maius auferre  erit et gravitas magnitudinis BI 
maior gravitate magnitudinis BZ gravitas autem BZ erat G quod quidem 
erat et infiniti quare maior erit gravitas finiti BI quam gravitas 
infiniti quod quidem adhuc est impossibilius quam equalem esse Et 
aliud etiam quoddam inconveniens inducit tertio prioribus facilius scilicet 
eandem gravitatem esse inequalium magnitudinum inequalis enim 
finite que infinita Quoniam autem supponens gravitatem E commensurabilem 
gravitati G conclusit dictas conclusiones nichil ait differt gravitates 
commensurabiles esse aut incommensurabiles eadem enim 
inconvenientia assequentur et suppositis incommensurabilibus si enim 
E gravitas corporis BD tertio mensurans gravitatem G excedit ipsam si 
BD magnitudinem triplicaverimus gravitas eius quod fit ex tribus gravitatibus 
E composita excedet gravitatem G quare rursum maior erit finiti 
gravitas quam que infiniti nam G infiniti erat Si autem E triplicatum 
non excedat G parte ipsius aliqua triplicatum excedet et eadem dicentur 
Quare sive commensurabiles supponantur gravitates sive incommensurabiles 
dicenti infiniti corporis finitam esse gravitatem vel levitatem 
impossibilia consequentur eadem 


Adhuc autem et contingit commensuratas usque illuc 
quantacumque aut auferentes aut apponentes 
Bene notat quod non est oportunitas subdivisionis huius partientis 
ypothesim in commensuratas vel incommensuratas Nam indifferenti 
existente a gravitate vel a magnitudine incipere si a gravitate inceperimus 
et sumatur gravitati G finite que quidem erat infiniti commensurabilis 
aliqua gravitas minor ipsa puta tertia pars ipsius scilicet E et ab 
infinita magnitudine auferatur aliqua magnitudo BD cuius gravitas est 
E et fiat ut gravitas E ad gravitatem G ita magnitudo BD  ad magnitudinem 
BZ possibile quidem ab infinito quantumcumque auferre hiis 
factis erunt commensurabiles et magnitudines et gravitates et que ut in 
commensurabilibus ipsis impossibilia consequentur et non erit oportunitas 
supponere incommensurabiles Nam gravitas magnitudinis BZ erit 
equalis gravitati G que quidem erat infiniti Et si aliquam maiorem 
quam BZ auferamus ab infinita magnitudine illius gravitas finite 
magnitudinis existens gravitas erit maior gravitate G quod quidem erat 
infinite magnitudinis gravitas Quoniam autem corporum hec quidem 
sunt omiomera hec autem anomiomera et est idem dicere similis gravitatis 
et dissimilis gravitatis nichil ait neque hoc differet ad demonstrationem 
omiomerum accipere aut anomiomerum quod infinitum in anomiomeris 
enim non secundum magnitudinem proportio sumetur sed 
secundum gravitatem nam BD ab infinito AB non adhuc equalia quecumque 


sed eque gravia auferimus nam proportione in gravitate indigemus 
et possibile ab infinito secundum magnitudinem quotcumque 
eque graves magnitudines auferre quandoque quidem auferentes a 
magnitudine acceptorum et minora prius acceptis accipientes quando 
gravissime consistentia partes ille infiniti fuerint entes quandoque 
autem apponentes magnitudini ablatorum et maiora prioribus auferentes 
quando minus gravem consistentiam habuerint ille infiniti partes Attendendum 
autem forte si finita supponatur infiniti gravitas quamvis non 
magnitudo que infinita in ablatione consumatur tamen gravitas finita 
consumitur manifestat autem et quod finite magnitudinis BI maior colligitur 
gravitas quam sit G gravitas infiniti sed si hoc erit magnitudo 
infinita que relinquitur nullam habens gravitatem quod quidem et ipsum 
est adhuc magis impossibile 
Quare palam ex dictis usque illuc ex hiis manifestum 
Concludit proxime demonstratum quod infiniti corporis non est finita 
gravitas aut levitas eadem enim ratio in ambobus Si igitur necesse 
gravitatem aut levitatem habens corporum de hiis enim que sub luna 
nunc est sermo si supponatur finitam aut infinitam habere gravitatem 
ostensum est autem quod finitam impossibile infinitam ergo Si igitur 
totaliter infinitam esse gravitatem aut  levitatem impossibile ostendatur 
palam quod et infinitum esse aliquod corpus est impossibile Ad ostendendum 
igitur quod sit impossibile esse gravitatem infinitam disponitur 
et palam quod propter eadem et levitatem 


Si enim tanta gravitas tantam usque illuc 
in quodam finito tempore 
Proponens ostendere quod impossibile infinitam esse gravitatem tria 
quedam oportuna ad demonstrationem preaccipit velut dignitates primum 
quidem quod duabus gravitatibus existentibus hac quidem minori 
hac autem maiori quod significat per hoc tanta et adhuc maior enim 
habet minorem et adhuc aliud aliquid cum ipsa harum igitur gravitatum 
maior per eandem distantiam movetur in tempore minori quam minor 
Secundum autem assumit priori assequens quod gravitates et tempora 
analogiam e contrario habebunt si enim maior gravitas fuerit dupla 
minoris tempus in quo maior movetur per distantiam erit dimidium 
temporis in quo minor per eandem distantiam movetur si igitur cuius 
quidem tempus est dimidium huius gravitas est dupla cuius autem 
gravitas est dimidia huius tempus est duplum merito dicuntur tempora 
gravitatibus e contrario habere analogiam Tertium accipit quod finita 
gravitas omnem finitam distantiam in finito tempore pertransit Ostensum 
est enim in Naturali auditu quod nullum finitum finitam distantiam 
in infinito tempore pertransit Est autem hoc utile ad ostendendum 
quod omne tempus et in quo minima gravitas maximam distantiam pertransit 
et in quo multupla ipsius gravitas eandem distantiam pertransit 
proportionem habent ad invicem si enim finita gravitas finitam distantiam 
in infinito pertransiret tempore non utique esset temporum ad invicem 
aliqua proportio et ratio qua utitur ad ostensionem Quod autem 


omnis finita gravitas omnem finitam distantiam in tempore finito 
pertransit palam quoniam enim partem aliquam distantie finita aliqua 
gravitas in tempore finito pertransit quantupla partis est tota distantia 
tantuplum et tempus erit in quo totam pertransit ad tempus in quo partem 
Utitur autem et hic sepe illo quod in Phisica demonstratum est 
scilicet impossibile esse in tempore finito infinitum pertransire 
Necesse ergo ex hiis usque illuc sed impossibile 
Utens dictis per deductionem ad impossibile ostendit  quod non est 
infinita gravitas si enim esset accidet ex positis et moveri ipsam et non 
moveri quod est impossibile moveri quidem enim necessarium ipsam 
secundum primum dignificatorum si enim tanta gravitas per tantam in 
tanto tempore movetur tanta autem et adhuc per eandem in minori infinita 
autem gravitas est tanta et adhuc palam quod movebitur in minori 
tempore Iterum autem impossibile ipsam moveri quia supponitur quidem 
quam proportionem habent ad invicem gravitates que moventur per 
eandem distantiam hanc e contrario habere et tempora ad invicem in 
quibus utrumque gravium movebatur et quam tempora palam quod 
hanc e contrario habent gravitates Omnis autem temporis finiti ad finitum 
ratio aliqua est si igitur tempus in quo gravitas tanta et adhuc hoc 
est infinita existens minus alio tempore finitum est palam quod temporis 
quidem ad tempus erit proportio minoris ad maius finiti ad finitum 
gravitatis autem tante et adhuc hoc est infinite ad finitam gravitatem 
nulla erit proportio at vero necesse eandem esse proportionem secundum 


e contrario in gravitatibus motis per eandem distantiam et in temporibus 
quare nullum tempus est in quo mota est infinita gravitas per 
finitam distantiam quare neque mota est omne enim quod movetur in 
tempore moveri ostensum est Etsi non eandem autem proportionem 
supponat quis gravitatum et temporum et e contrario solum autem finita 
tempora et sic erit aliqua ipsorum proportio Hoc autem sed semper in 
minori apposuit ostendens quod etsi ad minus procedat tempus erit quidem 
analogia semper in minori minimum autem tempus non est neque 
enim aliud aliquod continuorum quia in infinitum sunt divisibilia Et si 
esset autem infinitum ait tempus nulla utique utilitas putantibus in ipso 
moveri infinitam gravitatem et secundum hoc diffugere rationem scilicet 
ab analogia elenchum Supponens igitur minimum esse tempus et in 
ipso moveri infinitam gravitatem ostendit quod impossibile assequens 
sit etiam sic scilicet in equali tempore per equalem distantiam moveri 
infinitam gravitatem cum finita Sit enim infinita gravitas in minimo 
tempore mota per distantiam aliquam palam quod finita erit hec non 
enim est possibile in tempore finito et maxime in minimo moveri per aliquam 
infinitam distantiam neque si finitum neque si infinitum fuerit 
quod movetur in quo enim tempore movebitur per partem infinite distantie 
Minimo enim non est minus Quoniam igitur ponitur in hiis que 
de motu omnem finitam gravitatem omnem finitam distantiam in  tempore 
finito pertransire palam quod hanc finitam distantiam per quam 
infinitum in minimo tempore motum est finita aliqua gravitas in tempore 
finito movebitur Eadem igitur existente distantia ut se habent tempora 


ad invicem scilicet minimum in quo infinita gravitas movebatur 
et finitum in quo finita habent et que moventur gravitates ad invicem 
quod quidem impossibile nulla enim ratio est infiniti ad finitum Sed 
ipse non induxit hoc inconveniens sed in tempore equali per equalem 
moveri infinitum cum finito Dicit igitur quod neque supponi tempus 
minimum in quo infinita gravitas per finitam distantiam movetur effugit 
inconvenientiam Sumpta est enim pro sumetur enim utique alia 
aliqua finita magnitudo per eandem distantiam in tempore finito mota in 
eadem proportione quam ad alteram aliquam se ipsa maiorem gravitatem 
que minimi temporis in quo infinita gravitas movebatur ad tempus 
maius minimo in quo minor finitarum gravitatum movebatur e contrario 
enim habent gravitates ad tempora ut dictum est in equali ergo tempore 
magis autem in eodem minimo infinita gravitas movebitur et 
sumptarum finitarum maior Aut diligentius ipse dixit sumpta est si 
enim supponatur infinita in minimo tempore mota hoc ipso alia utique 
aliqua finita gravitas sumpta est in eadem proportione ad alteram maiorem 
in qua quod infinitum si enim et maior in minimo tempore movebatur 
quia sicut se habet tempus maius ad minimum ita minima finitarum 
magnitudinum que in maiori tempore movetur ad maiorem que in 
minimo movetur autem et infinita gravitas in minimo palam quod in 
eadem proportione erit minima finita ad maiorem et ad infinitam Et est 
quidem et ipsum inconveniens scilicet esse proportionem finiti ad infinitum 
hic autem alterum induxit scilicet in equali tempore moveri per 
equalem distantiam infinitam et finitam Inest autem ait Alexander in 
distantia finita partes ipsius accipientem dicere quod has in minori 
minimo tempore movebitur infinita gravitas sed non est minimo minus 


quare aut non est minimum tempus aut si est in minimo tempore minimam 
distantiam eandem videlicet unam et minimam et infinita gravitas 
et finite et omnia inequalis gravitatis movebuntur quod quidem est 
inconvenientissimum equevelocia enim sic erunt que valde ab invicem 
differunt secundum inclinationes et infinita gravitas cum finita Per quod 
enim minor gravitas in minimo tempore mota est per hoc gravius aut 
non  movebitur aut non in tempore movebitur aut non in minori minimo 
non enim est minimo minus si autem hec impossibilia et per ipsum in 
minimo movebitur Dicit autem Alexander quod hanc fecit demonstrationem 
tertio predignificatorum utens scilicet finitam gravitatem per 
omnem finitam in tempore finito pertransire Et littera ait sic utique 
habebit correspondentiam alia enim utique finita accepta est in eadem 
proportione ad alteram maiorem in qua ad infinitam ipsum 
hoc 
At vero necesse usque illuc impossibile 
ergo infinitam esse gravitatem 
Cum dixisset tamquam ex suppositione quadam alia enim utique 
aliqua finita accepta est que in minimo tempore movetur in quo et 
infinita si totaliter supponatur aliquod esse minimum tempus nunc 
apponit quod et necesse si infinita gravitas sive in minimo sive in quantocumque 
supponatur finito per finitam distantiam mota et alia in eodem 
tempore finita gravitas per finitam distantiam movetur Tempore igitur 
eodem existente erit ut finita distantia per quam movetur finita gravitas 


in eodem tempore ad finitam distantiam per quam movetur infinita gravitas 
sic finita gravitas ad infinitam gravitatem Si autem quantupla est 
distantia per quam movetur finita gravitas distantie per quam movetur 
infinita in eodem tempore tantupla finite gravitatis accepta fuerit hec et 
infinita eodem tempore per eandem distantiam movebuntur Si igitur 
impossibile proportionem habere infinitum ad finitum impossibile 
autem et in equali tempore per eandem distantiam moveri inequalia 
impossibile infinitam esse gravitatem Minimum autem tempus in quantumcumque 
transumptum universaliorem fecit demonstrationem 
Similiter autem et levitatem usque illuc 
et levitatem impossibile 
Que in gravitate dicta sunt et in levitate congruet dicere pro motu ad 
deorsum motum ad sursum transumentibus nobis Si igitur neque gravitates 
neque levitates sunt infinite neque utique gravitatem vel levitatem 
habentia infinita utique erunt hoc enim iam demonstratum est 
 Quod quidem igitur non est infinitum corpus 
usque illuc sed et nunc alio modo 
Ostenso quod nullum simplicium corporum est infinitum magnitudine 
neque enim circulo mobile neque eorum que sub luna nullum si neque 


aliquod habens gravitatem neque levitatem hec autem erant que sub 
luna gravia quidem que ad deorsum feruntur terra et aqua levia autem 
que ad sursum aer et ignis finitis autem secundum numerum prius 
ostensis simplicibus corporibus quinque enim ostensa sunt omnia et 
tria secundum coartationem in duo scilicet grave et leve eorum que sub 
luna ostenso autem et nunc unoquoque horum secundum magnitudinem 
finito palam quod neque compositum est aliquod infinitum corpus 
Confidens ergo conclusit palam esse dicens per theoriam eorum que 
secundum partem hoc est per considerationem in unoquoque simplicium 
quod non est infinitum corpus neque simplex neque compositum 
Quoniam autem magis scientificus est demonstrationis modus qui per 
universalia quam qui per ea que secundum partem proponens et universaliter 
ostendere quod non est infinitum corpus secundum magnitudinem 
rememoratur primo nobis earum que in tertio de Naturali 
auditu ratiocinationum universaliter ostendentium quod non est infinitum 
corpus ne bis dicat eadem et tunc alia apponit secundum aliam 
methodum accepta Vocat autem de principiis duos primos libros de 
Naturali auditu sicut reliquos quatuor de motu vocabat paulo ante 
dicens sed illud manifestum quod impossibile infinitam in tempore 
finito pertransire in infinito ergo ostensum est enim hoc prius in hiis 
que de motu 
Post hec autem considerandum usque illuc non tamen infinitos 
Proponens universalem demonstrationem dicere quod non sit corpus 
infinitum primo manifestat de quo post hanc ostensionem apponet 
dicere consequenter hoc autem est si finitum est omne corpus ergo ne 


tantum ut plures sint celi hoc est mundi vel unus Quantum enim in 
hoc quod finitum sit omne corpus nichil prohibet et alios similes esse 
mundo qui circa nos non tamen infinitos multitudine infinita enim 
utique esset et tota magnitudo 


 Necesse autem corpus omne 
Oportet primo rememorari dictorum universaliter in tertio de Naturali 
auditu eorum scilicet que de non esse corpus infinitum quoniam 
et ipse illorum meminit et sic hic argumentata coniungere Ostendit igitur 
in illis quod nullum corpus infinitum logice quidem argumentans 
sic omne corpus plano determinatum est quod autem plano determinatum 
est non est infinitum naturaliter autem ex eo quod elementa finita 
sunt numero et magnitudine sunt finita neque enim omnia infinita possibile 
est esse non enim utique multa infinita neque unum aliquod ex 
ipsis si enim debeat salvari et fieri aliquid ex aliis adequari ut possibile 
necesse virtutes ipsorum et proportionaliter habere si igitur infiniti est 
virtus infinita nulla autem proportio est infiniti ad finitum palam quod 
non erit utique aliquod ipsorum infinitum Si igitur simplicium et numerus 
et magnitudo finita sunt palam quod et magnitudo que ex ipsis finita 
est Sed neque supponitur elementis aliqua infinita magnitudo ut Anaximandrus 
dicebat et Anaximenes ex quo fiunt aut enim utique corruptorum 
in ipsum fieret resolutio Adhuc si omnis corporis naturalis est locus 


conveniens in quem fertur et in quo manet infiniti autem non est conveniens 
locus non utique erit corpus naturale infinitum Adhuc nichil 
magis deorsum aut sursum fertur infinitum aut manebit similiter se 
habens ad omnem locum Adhuc impossibile infinita specie differentia 
ab invicem esse elementa essent enim utique et loca infinita ab invicem 
differentia Adhuc ex eo quod omnia elementa secundum naturam aut 
sursum aut deorsum moventur in infinito autem nichil est neque sursum 
neque deorsum 
Necesse omne corpus aut infinitum esse usque illuc ostensum 
est enim quod neque gravitas neque levitas est infinita 
Proponens et nunc universaliter inquirere de omni corpore si infinitum 
est vel finitum ex divisione producit rationem dicens necesse omne 
corpus aut infinitum esse aut finitum ut ostenso quod non sit infinitum 
habeat quod sit finitum contradictoria enim est divisio Quod autem non 
infinitum aliam iterum divisionem preaccipiens dicentem si infinitum 
est necesse et anomiomerum ipsum esse aut omiomerum nam et hec est 
immediata divisio ex consequentia destructivam producit rationem si 
enim necesse quidem si est infinitum corpus aut omiomerum ipsum  esse 
aut anomiomerum ostendatur autem quia neutrum horum est quod infinitum 
palam quod neque totaliter infinitum est Primo autem proponens 
ostendere quod non sit anomiomerum divisione etiam hic utitur dicente 
si est anomiomerum aut ex finitis speciebus est aut ex infinitis si igitur 
neque ex infinitis neque ex finitis palam quod non est anomiomerum 


Sed quod quidem non ex infinitis multitudine secundum speciem differentibus 
anomiomerum est quod infinitum ostendi ait si quis manere 
permittat primas suppositiones dicit autem primas suppositiones in 
principio presuppositas Sunt autem hee quod omne corpus phisicum 
motum habet secundum locum a se ipso et quod tres qui simplices 
motus et quod simplicium corporum simplices qui secundum naturam 
motus et quod unus uniuscuiusque simplicium qui secundum naturam 
motus simplex Hiis enim positis necesse species simplicium corporum 
finitas esse numero si enim omnia naturalia corpora simplicia motus 
habent secundum locum simplices unum unumquodque simplices autem 
naturales motus finiti numero tres enim omnes vel quinque finiti 
autem motus finita specie requirunt que moventur naturaliter  specifici 
enim sunt naturales motus naturalium corporum quia natura est principium 
motus habentibus hiis enim suppositionibus prius utens ostendit 
quod tria vel quinque sunt simplicia corpora et neque plura neque pauciora 
nam et aer differt ab igne levis enim est sed non levissimus et 
aqua differt a terra gravis enim sed non gravissima existit et sic tria 
quinque fiunt  quare si anomiomerum supponatur infinitum corpus 
non erunt infinita specie illa ex quibus componitur At vero neque finitas 
secundum speciem possibile esse partes anomiomeri infiniti si enim 
essent finita specie necesse unamquamque partium infinitam esse 
secundum magnitudinem si enim secundum speciem finite partes et 
magnitudine finite erunt et totum erit magnitudine finitum supponitur 
autem infinitum Si igitur impossibile unamquamque partium puta 
aquam vel ignem vel circulo mobile esse infinitum secundum magnitudinem 
palam quod neque ex finitis speciebus erit infinitum Sed quomodo 
si ex finitis speciebus anomiomerum infinitum est necesse unamquamque 
partium infinitam esse Possibile enim et una partium infinita 
existente esse totum infinitum Vel hanc pretermisit ypothesim quia 


ostensum est prius quod si non omnia adequantur unum autem aliquid 
sit ex ipsis infinitum corrumpet utique alia Unde igitur palam quod 
impossibile infinitum esse unumquodque puta aquam aut ignem Quia 
ostensum est ait neque gravitatem neque levitatem  esse infinitam et 
quia finite virtutes finitorum sunt corporum infinitorum enim infinite 
Si igitur gravia et levia hec impossibile infinita esse secundum magnitudinem 
ostensum est autem quod neque circulo mobile est infinitum 
Adhuc necessarium infinita magnitudine esse et loca usque 
illuc omniquaque enim unumquodque oportet infinitum esse 
Eiusdem et aliam demonstrationem affert que a motibus et locis si 
enim infinita magnitudine partium unaqueque supponatur infinita 
necesse et loca ipsorum esse Et erat quidem predemonstratis utentem 
ostendere neque qui sursum locus neque qui deorsum infinitus est 
neque qui intermedius quare neque eorum que in ipsis fiunt corporum 
aliquod est infinitum magnitudine Ipse autem hanc quidem tamquam 
iam dictam demonstrationem pretermisit quod autem non sint loca infinita 
per motus qui ad ipsa et per ipsa ostendit si enim loca infinita qui 
sursum et qui deorsum et intermedius infiniti et motus eorum que desuper 
deorsum et eorum que desubtus sursum per intermedia motorum si 
enim distantia infinita et motus infinitus Si igitur vere sunt prime suppositiones 
dicit autem nunc primas suppositiones que in octavo de 
Naturali auditu ostensa sunt quia quod non est possibile delatum 
esse alicubi hoc neque fertur a principio illuc neque in quali neque in 
quanto neque in motu secundum locum et universaliter quod non est 


possibile factum esse hoc neque fieri a principio si igitur impossibile 
infinitis entibus locis a quibus et ad que et per que motus factum esse 
sursum aut deorsum quod fertur impossibile ergo et fieri talem motum 
quare neque a principio movebitur aliquid ad sursum vel ad deorsum Si 
igitur apparent evidenter hec quidem sursum hec autem deorsum mota 
palam quod non sunt infinita loca si autem non loca neque que in locis 
Ipse autem ad hoc reducens sermonem scilicet ad non ferri aliquid sursum 
vel deorsum reliqua tamquam evidentia pretermisit Et tertium 
argumentum apponere volens ostendens quod impossibile unamquamque 
partium anomiomeri infinitam esse ex eo quod quelibet omniquaque 
ens non dat reliquis locum primo ostendit quod etsi non unum 
continuum infinitum unumquodque supponatur sed ex discerptis infinitis 
multitudine consistens ut Anaxagoras videbatur dicere secundum 
unamquamque speciem infinitas multitudine omiomerias  aut ut qui 
dicebant infinitos numero esse mundos nam et apud illos infinite terre 
et aque et aliorum unumquodque quia apud unumquemque mundum et 
horum unumquodque est et ita qui ex omnibus distantibus ignis partibus 
infinitus erit ignis Si igitur corpus quidem est quod omniquaque dimensionem 
habet infinitum autem corpus quod omniquaque ad infinitum 
distat quomodo possibile plura dissimilia esse infinita Similia quidem 
enim forte videbuntur propter omnia unum esse dissimilia autem aliqualiter 
infinito enim existente igne non utique aliquod aliorum elementorum 
ad esse locum accipiet Quare si necesse partes anomiomeri 
infiniti non esse infinitas specie sed finitas hoc autem impossibile 


ostensum est palam quod non utique specie finite anomiomeri infiniti 
partes Ostensum est autem quod neque infinite Si igitur necesse anomiomerum 
infinitum si sit infinitas specie aut finitas specie partes 
habere neutrum autem horum possibile palam quod non utique anomiomerum 
infinitum erit corpus 
At vero neque omne omiomerum usque illuc 
hoc autem ostensum est quod impossibile 
Cum dixisset quod si est infinitum corpus necesse aut anomiomerum 
aut omiomerum ipsum esse et ostenso quod anomiomerum ipsum esse 
est impossibile consequenter quod neque omiomerum esse possibile 
ostendit a motibus iterum naturalibus Si enim infinitum est omiomerum 
unum et eundum motum habebit totum tribus igitur existentibus 
motibus secundum naturam eo qui ad sursum et qui ad deorsum et qui 
circulo si quidem ad sursum moveatur infinitum existens infinitam 
habebit levitatem si autem ad deorsum infinitam gravitatem Si igitur 
ostensum est impossibile infinitam esse levitatem vel gravitatem impossibile 
infinitum aut sursum aut deorsum moveri Totaliter autem si 
quidem sursum movetur ignis utique erit si autem deorsum terra 
ostensum est autem prius quod impossibile ignem vel terram aut totaliter 
leve aut grave esse infinitum secundum magnitudinem At vero 
neque tale erit quale quod circulo mobile ostensum est enim quod 
celum non est infinitum Si igitur necesse omiomerum suppositum infinitum 
unum et eundum habere motum unum autem habens aut grave aut 
leve erit aut circulo mobile ostensum est autem quod nullum horum 
possibile esse infinitum palam quod neque omiomerum existens erit 
infinitum 


 At vero neque totaliter quod infinitum contingit moveri 
usque illuc hoc autem impossibile 
Ostenso divisim secundum utrumque quod neque ut anomiomerum 
neque etiam ut omiomerum potest esse infinitum et propter hoc neque 
esse totaliter siquidem necesse erat aut omiomerum ipsum esse aut anomiomerum 
nunc communiter ostendit quod neque totaliter contingit 
esse infinitum Necesse enim quod movetur naturale corpus aut secundum 
naturam aut vi moveri et si vi semper habere aliquem etiam secundum 
naturam motum Nam et preter naturam illa moveri dicimus quecumque 
contrario ei qui secundum naturam moventur nam secundarium 
quod preter naturam et violentum eius quod secundum naturam Si igitur 
et secundum naturam natum est moveri secundum naturam autem 
movetur quod in suum locum movetur erit utique alius forte ipsius locus 
ad quem fertur Hoc autem impossibile si enim infinitum sit et ante 
moveri omnem comprehendat locum Hoc autem argumentum in hiis 
que moventur secundum rectam et transmutant loca congruit de quibus 
proxime sermo nam quod circulo fertur in eodem loco circumfertur 
Notandum autem ut estimo quod nunc locum non ut terminum continentis 
intellexit sed ut regionem et spatium Quid enim utique esset 
continens infinitum scilicet terminum ipsius qui apud infinitum locum 
esse infiniti Qualiter autem adhuc infinitum quod continens 


Quod autem totaliter impossibile infinitum usque illuc 
infinitum enim ad finitum in nulla proportione est 
Et per aliam argumentationem universaliter ostendit quod nullum 
naturalium corporum est infinitum assumens dignitatem quod omne 
corpus naturale aut facit aut patitur aut ambo Et ostenso quod infinitum 
neque facit neque patitur concludit quod non sit utique corpus naturale 
infinitum Omnimode autem ostendit quod neque facit neque patitur infinitum 
ostendens quod neque patitur infinitum neque a finito neque ab 
infinito neque facit neque in finitum neque in infinitum Ostensio autem 
ut super dignitatem preacceptam fit talem equalia factiva in equali tempore 
equalia faciunt et movent si similia sint que moventur si autem 
hoc quidem sit maius facientium hoc autem minus quod maius in tempore 
equali maius movebit minus autem in eodem tempore equali 
minus et tanto maius quanto maius ipsum est et tanto minus quanto 
minus In hiis igitur ait sit infinitum A finitum in  quo B tempus in quo 
infinitum a finito passum est aliquid G omnis enim motus in tempore 
Si igitur a finito infinitum passum est aliquid in tempore G si acceperimus 
minus aliquid quam B quod minus in equali tempore scilicet G 
minus aliquid movebit quam quod B movebat Accipiatur igitur minus 
quam B D hoc itaque in tempore G minus aliquid infinito A quod 
movebat B movebit et faciet Sit E quod a D alteratur nam minus in 
equali tempore ut dictum est palam quod minus aliquid movebit maiori 


Si itaque ut D ad B motum est E ad aliud aliquid habebit proportionem 
ad finitum videlicet quantuplum enim est B respectu D si tantuplum 
passi a D scilicet ab E accipiamus aliquid finitum et ipsum erit si supponatur 
infinitum ab aliquo finito in tempore aliquo motum Sed quia 
accipietur minus in equali tempore a minori quam B motum quod est D 
movens E si igitur ut D ad B sic ad aliud aliquid fiat E movebitur illud 
a B finitum existens quia est in proportione finita hoc autem impossibile 
quia infinitum erat quod a B movebatur et non utique ab eodem in 
eodem tempore infinitum et finitum movebuntur equalia enim movet 
idem in eodem tempore Sed neque possibile in proportione ipsius E ad 
D esse A ad B ut moveatur ab ipso nam infinitum ad finitum in nulla 
proportione est Obscuritatem autem fecit in sermone interponendo 
axiomata in quibus ait sit itaque equale quidem in equali tempore 
equale alterans et cetera et sic conclusionem inducens per hoc non 
ergo infinitum a nullo finito movebitur in nullo tempore Et causam 
obscure induxit minus enim aliud scilicet E dicens in equali tempore 
scilicet G a minori scilicet D movebitur ad quod minus hoc est E 
proportionaliter habebat quando fiebat ut D ad B ita E ad aliud Finitum 
 enim erit hoc in eadem proportione factum ad B in quo et infinitum 
erat quod a B movebatur Si igitur hoc consequitur merito dixit quod 


infinitum a nullo finito movebitur et causam induxit in fine dicens infinitum 
enim ad finitum in nulla proportione est ut tota deductio rationis 
sit talis si infinitum a finito movetur aut patitur erit infiniti proportio ad 
finitum et ab eodem in eodem tempore finitum aliquid et infinitum 
movebuntur sed hec impossibilia secundum destructivum non ergo 
patietur infinitum a finito 
At vero neque infinitum in nullo tempore 
usque illuc factio autem et passio habent 
Ostenso quod infinitum nullum patitur a finito nunc ostendit quod 
neque finitum ab infinito pati est possibile et hoc per deductionem ad 
impossibile concludens Nam infinitum et finitum etiam hic in equali 
tempore idem alterabunt quod quidem est impossibile Nam in minori 
tempore maius alterans supponebatur Sit ab infinita virtute A finita aliqua 
magnitudo scilicet BZ mota in tempore G et accipiatur aliqua 
finita virtus D hec itaque in tempore G minus quam BZ movebit minor 
enim est quam A que est infinita cum sit finita Sit itaque motum a D in 
tempore G minus quam BZ scilicet Z Et si finitum est BZ et finitum 
est etiam Z aliqua proportio est ipsorum ad invicem quam itaque habet 
proportionem Z ad BZ hanc habeat virtus D ad aliam aliquam virtutem 
finitam Sit hec E Erit igitur ut Z ad BZ sic virtus D ad virtutem E et ut 


virtus D ad virtutem E ita Z ad BZ et permutatim ergo ut D ad Z sic 
E ad BZ Est autem D virtus motiva ipsius Z in tempore G Erat autem 
et infinita motiva ipsius BZ  in tempore G in equali ergo tempore movetur 
BZ ab A virtute infinita et a finita scilicet E quod est impossibile 
non ergo patietur finitum ab infinito 
Obscuritatem autem fecit in sermone hoc quod B quod quidem 
infinita virtus movebat quia continet in se Z existens minus ipso BZ 
procedendo nominavit Concludens autem quod necesse si finitum ab 
infinito patitur in equali tempore infinitum et finitum alterans eadem 
alteratione quod est impossibile quia ponitur maius in minori facere 
subiungit sed semper sumptum tempus hoc faciet ac si diceret etsi 
maius aut minus tempus accipias quam G idem faciet Quare non erit 
tempus nullum finitum in quo movebit infinitum quare neque movebit 
totaliter si omne movens in tempore necesse movere Ostensum est 
autem quod neque movebitur non ergo erit corpus naturale infinitum 
Sed forte infinitum in infinito tempore movebit finitum Sed et hoc 
impossibile nam quod in infinitum alteratur impossibile aut alteratum 
esse aut motum esse quod non contingit factum esse 
Neque infinitum autem ab infinito contingit usque illuc 
impossibile aliquod corpus infinitum sensibile esse 
Consequenter et reliquum ostendit quod neque infinitum ab infinito 
pati possibile est neque in tempore finito neque in infinito et primo 


quod non in finito sit possibile Per impossibile autem et hoc ostendit 
dignitatibus utens hac scilicet in minori tempore minus moveri ab 
eadem virtute et hac in hiis que ab eadem virtute moventur inequalibus 
eandem proportionem esse in motorum magnitudinibus et in temporibus 
in quibus moventur Ostensio autem est talis Supponitur movens 
quidem infinitum quod autem movetur ab A infinitum ens et ipsum B 
tempus autem finitum in quo B passum est ab A scilicet GD et accipit 
partem ipsius B E Quoniam igitur totum B ab A passum est in tempore 
GD palam quod pars ipsius scilicet E ab  A in minori tempore passum 
est nam minus in minori tempore pati ab eodem dignificatum est Sit 
igitur tempus in quo E pars ipsius B passum est ab A infinito D pars 
existens ipsius GD in quo supponebatur totum B ab A passum esse 
Sicut itaque se habet tempus D ad tempus GD pars existens ipsius finita 
finiti utique faciemus sic E se habens ad aliquam partem infiniti in qua 
enim utique proportione fuerit tempus D ad tempus GD in hac est et 
magnitudinem E ad aliam aliquam magnitudinem finitam accipere que 
et ipsa erit pars ipsius B sit hoc Z ipse autem non accipit in textu pro 
ipsa litteram erit ut tempus D ad tempus GD magnitudo E ad magnitudinem 
Z et permutatim ut tempus D ad E ita GD ad Z At vero tempus 
D ad magnitudinem E sic se habet ut in ipso ab infinito A motum sit 
ipsum E et in tempore GD movebitur Z ab infinito A Sed supponebatur 
et totum B infinitum ab A in tempore GD moveri quod est impossibile 
quia maius ab eadem virtute in maiori tempore movetur maius 
autem B infinitum existens quam Z finitum Quare et hoc ad impossibile 


deductum est scilicet quod maius et minus in eodem tempore ab eodem 
moventur Hoc autem quoniam totum passum est B non in equali tempore 
idem hoc est <non> in equali tempore movebit idem maius et 
minus quia supponitur in minori tempore moveri minus ab eodem sicut 
in ampliori et minori tempore ab eodem maius et minus patitur quecumque 
patientia vel agentia secundum eandem proportionem tempori 
divisa sunt Quare non simpliciter maius et simpliciter minus patitur sed 
que secundum proportionem temporis divisa maius et minus Si igitur 
impossibile scilicet maius et minus in eodem tempore finito ab eodem 
moveri merito induxit hoc in nullo ergo tempore finito possibile infinitum 
ab infinito moveri Sed forte in infinito tempore infinitum ab infinito 
moveri est possibile Sed quod et hoc sit impossibile breviter meminit 
dicens sed infinitum quidem tempus non habet finem quod autem 
motum habet quod quidem in infinito tempore faciens aut patiens in 
infinitum procedens non habet finem neque dicetur utique fecisse aut 
passum esse quod autem non ad finem procedere aptum natum est si 
nichil prohibet neque utique a principio facere aut pati poterit ut dictum 
est prius quod enim non contingit factum esse neque fieri contingit 
Quare merito hiis dictis intulit totius rationis deductionem in secunda 
figura sillogizans ita omne corpus sensibile habet virtutem factivam vel 
passivam vel ambo nullum infinitum corpus habet virtutem factivam 
vel passivam vel  ambo nullum ergo corpus infinitum sensibile est et 


convertenti nullum ergo corpus sensibile est infinitum Sensibile autem 
ad distinctionem mathematici apposuit infinito sepe supposito mathematico 
At vero et quecumque corpora in loco 
usque illuc sensibile autem nullum 
Ostenso prius per multa argumenta quod nullum corpus infinitum est 
et hiis consequens dicens esse considerare etsi non infinitum est omne 
corpus ne forte tantum sit ut sint plures celi seponens iterum per universaliores 
et realiores demonstrationes ostendit quod non est corpus 
infinitum Et palam quod de sensibili corpore cum sit sermo  non 
enim utique de mathematico  conclusit quod impossibile aliquod corpus 
infinitum sensibile esse si autem hoc et conversum verum scilicet 
nullum corpus sensibile infinitum esse Cum hac igitur universali negativa 
propositione assumpsit nunc affirmativam dicentem corpora que in 
loco omnia sensibilia esse quibus superadducit conclusionem nullum 
corpus ens in loco infinitum esse Cum hac autem iterum assumpta propositio 
altera dicens quod extra celum in loco concludit conclusionem 
extra celum nullum infinitum esse corpus Sed conclusionem quidem 
prioris sillogismi nullum in loco ens corpus infinitum esse pretermisit 
tamquam propositionibus positis scilicet dicente nullum corpus sensibile 
infinitum est et dicente omne corpus in loco sensibile est minorem 


autem dicentem quod extra celum in loco paulo post ponit nam 
per extra et intra locum significat ut per hoc ostensum sit sibi interim 
quod extra celum corpus infinitum non est 
Alexander vero in secunda figura concludit conclusiones sic omne 
quod in loco est corpus sensibile est infinitum non est corpus sensibile 
infinitum ergo corpus non in loco Et iterum infinitum corpus non in 
loco quod extra celum in loco infinitum ergo corpus non est extra 
celum Palam autem quod ubi est possibile ad ambas figuras primam et 
secundam resolvere sillogismos prehonorandum in primam siquidem et 
qui in secunda figura sillogismi per primam perficiuntur Talis autem 
resolutio sermonis conclusionem accipiens aliam propositionem 
concludit secundum  dictum apud Stoicos tertium thema cuius ratio 
secundum antiquos talis si ex duobus tertium aliquid concluditur quod 
autem concluditur cum alio aliquo extrinsecus concludit aliquid et ex 
primis duobus et coaccepto extrinsecus concludetur idem puta per 
dicentem omne quod in loco corpus sensibile et quod nullum corpus 
sensibile infinitum et per coassumptam cum harum conclusione dicentem 
quod extra celum in loco concluditur nullum infinitum corpus 
extra celum esse Sed hoc et per priora argumenta ostensum est si enim 
totaliter non est corpus infinitum palam quod neque extra celum est 
Ostensurus autem paulo post quod unus est hic unigenitus mundus et 
non sunt alii preter ipsum neque finiti numero neque infiniti universaliter 
hoc preastruit ostendens quod non est corpus extra celum neque infinitum 
neque finitum quare neque mundi alii preter ipsum neque finiti 


numero neque infiniti Ostenso igitur quod infinitum corpus non est 
extra mundum consequenter apponit quod neque finitum quod vocat 
usque aliquid quod enim usque aliquid et non ad omne extensum corpus 
finitum est Hoc autem nunc quidem sine demonstratione ponit 
complens eam que ex divisione ostensionem dicentem si est corpus 
extra celum aut infinitum est aut finitum sed neque infinitum neque 
finitum non ergo est paulo autem post ipsum ostendet propter quod ut 
hoc quidem demonstrato hoc autem supposito induxit conclusionem 
nullum ergo totaliter corpus extra celum neque intellectuale neque sensibile 
Si quidem enim aliquis dicat intellectuale extra celum corpus in 
loco ipsum faciet nam extra et intra locum significant quod autem in 
loco omne corpus sensibile ut iam acceptum est que enim in loco corpora 
cum aliqua sunt sensibili differentia et ad minus cum ea que secundum 
inclinationem secundum quam unumquodque fertur in locum proprium 
et manet Si autem et continetur a loco et superficiem tangibilem 
habet et colorem aliquem insinuantem non adhuc intellectuale sed 
sensibile est siquidem extra celum supponitur At vero sensibile corpus 
nullum est extra celum neque enim infinitum ut ostensum est neque 
finitum ut suppositum est Duo igitur inconvenientia sequuntur supponentibus 
extra celum sensibile corpus unum quidem non adhuc intellectuale 
sed sensibile ipsum facere si quod extra et in loco est quod quidem 
et Aristotiles significavit per hoc quare sensibile erit et non adhuc 
videlicet intellectuale ei autem quod est sensibile esse sequitur nullum 


totaliter esse si neque infinitum est ut ostensum est neque finitum ut 
supponitur Potest autem ait Alexander non ut supponens dicere hoc at 
vero neque usque aliquid quod idem est cum hoc neque finitum 
ostenderat enim quod omne sensibile corpus aut sursum aut deorsum est 
aut circum quorum quod  quidem sursum et deorsum intra celum quod 
autem circum celum ipsum si igitur nullum est preter hec corpus sensibile 
nullum utique extra celum erit sensibile corpus 
Magis autem logice est argumentari et sic 
Magis logica argumenta ad distinctionem realium dicuntur realia 
autem sunt que accipiuntur a proximis proposito et ab ipsa re arguunt ut 
non facile ad aliud transducatur demonstratio logica autem que et dialetica 
vocant vera quidem sunt et ipsa communiora autem et possibilia 
etiam aliis adaptari et ex probabilibus magis accepta quorum artem in 
Thopicis Aristotiles tradidit locos communitates vocans secundum 
quas accipiuntur argumenta Ostenso igitur prius per propria et proxima 
argumenta que a naturali motu singulorum quod nullum corpus simplex 
est infinitum idem et per communiora argumenta ostendit 


Neque enim circulo possibile est moveri infinitum usque illuc 
et alium tantum <in> quem preter naturam 
Preaccipiens quod omne corpus naturale movetur secundum locum si 
vere natura principium motus est ostendit quod nullum corpus infinitum 
neque continuum neque discretum possibile est moveri secundum 
locum ex quo concluditur quod nullum corpus naturale neque continuum 
neque discretum possibile est esse infinitum Et primo in continuis 
quia quod circulo movetur omiomerum et simplex non est infinitum 
ostendit in secunda figura concludens sic quod circulo movetur 
omiomerum corpus medium habet infinitum medium non habet Communior 
autem ostensio hec non a naturali solo motu accepta neque 
solum naturalibus adaptabilis neque spericis corporibus solis neque solis 
celestibus sed omnibus circulo motis sive naturalia sint sive artificialia 
sive sperica sive alterius figure sive celestia sive super terram omnia 
enim que circulo moventur circa medium necesse moveri In premissis 
autem argumentis ostendit quod neque celeste neque que sub luna corpora 
possunt infinita esse ex motibus qui insunt ipsis secundum naturam 
neque enim circulare circulo ferri posset siquidem infinitum esset 
neque que sub luna recte incedere infinitam enim utique haberent gravitatem 
vel levitatem quod quidem impossibile ostensum est Et que a 
 proportione autem magnitudinum et motuum et temporum demonstratio 
convenienter facta est in naturaliter motis corporibus Hoc autem omiomerum 


existens appositum est non quia anomiomera et composita circulariter 
mota non circa medium moventur omne enim quod circulariter 
movetur circa medium movetur sed quia de simplicibus nunc corporibus 
sermo erat Quod enim omiomerum existens pro simplici apponitur 
nam in hoc facit ostensionem quia et compositis naturalis motus 
secundum dominium alicuius simplicium que in ipsis fit 
Quod autem neque super rectam movebitur infinitum per deductionem 
ad impossibile ostendit sic si movetur super rectam infinitum quoniam 
que super rectam moventur et secundum naturam moventur 
quando ad proprium locum fiunt et preter naturam quando ad contrarium 
necesse duo infinita esse loca eum scilicet in quem secundum 
naturam feruntur et eum in quem preter naturam sed impossibile duo 
esse loca <infinita> neque enim corpora neque loca duo infinita erunt si 
omniquaque quod infinitum Et ita quidem ipse ex secundum naturam et 
preter naturam moveri que super rectam duplex ostendit quod infinitum 
possibile autem idem ostendi et si infinitum transeat qualitercumque a 
loco in locum duo enim erunt loca scilicet quem relinquit et in quem 
transit 
Communior autem et hec videtur ostensio secundum quod eadem 
levibus similiter adaptatur et gravibus Idem autem hoc argumentum 
imposuit quando dixit at vero neque totaliter infinitum contingit 
moveri Aut enim secundum naturam movebitur aut vi et si vi est ipsi 
et qui secundum naturam quare et locus alius in quem feretur hoc 
autem impossibile Et Alexander quidem notans hoc rationabilius ait 


hic poni ipsum magis logicum existens et quia hic apponitur hoc neque 
quod circulo fertur moveri propter non habere medium tunc autem illius 
non meminit Forte autem tamquam ostensione accepta a propriis hiis 
que moventur super rectam proprium enim hiis quod secundum 
naturam et preter naturam et a communiter inexistentibus levibus et gravibus 
communiter enim ipsis inest quod secundum naturam et preter 
naturam merito ipsam et in argumentis que a propriis posuit et in hiis 
que a communibus Quod autem circulo movetur ut commune hic acceptum 
est 
Adhuc sive natura habet motum eius quod in rectum usque illuc 
erunt duo infinita movens sic et quod movetur 
Ostenso quod non est infinitum corpus quod movetur super rectam ex 
fore duo loca infinita quod erat impossibile idem ostendit ex  fore duo 
infinita corpora quod et ipsum similiter est impossibile Ostendit autem 
ex duobus predemonstratis ab ipso scilicet quod omne quod movetur ab 
aliquo movetur quod in septimo de Naturali auditu ostendit et ex 
hoc quod si moveatur infinitum ab infinita moveri virtute nullam 
autem finitam magnitudinem virtutem habere infinitam que quidem in 
nono eiusdem negotii demonstravit Sive igitur secundum naturam 
super rectam movetur infinitum corpus sive preter naturam et vi utroque 
modo infinitum existens ab infinita virtute movebitur movente ipsum 
corpore infinito et ipso existente Nam infinita virtus infiniti corporis et 


infiniti corporis infinita virtus est ut predemonstratum dignificatum est 
nunc Quoniam autem que quidem secundum naturam moventur etsi ab 
aliquo moveantur intus in ipsis et incorporeum habent movens hoc 
autem nichil facit ad deductionem inconvenientis hoc autem movente 
duo fore infinita corpora merito apposuit si igitur quod secundum naturam 
et preter naturam contingit moveri et tunc subiunxit hoc scilicet 
erunt duo infinita movens que sic et quod movetur convenienter et le sic 
apponens nam ei quod violentia movetur consequitur aliud preter ipsum 
esse quod movet Quoniam igitur quod secundum naturam movetur et 
preter naturam contingit moveri quod autem tale extrinsecus habet 
movens et si infinitum sit quod movetur infinitum necesse et movens 
esse merito dixit quod sive natura sive vi infinitum in rectum moveatur 
ab infinito movebitur non quando secundum naturam movetur sed quia 
contingit quod natura movetur super rectam et vi moveri huic autem 
assequitur ab infinito aliquo extrinsecus moveri ut sit deductio rationis 
talis infinitum corpus sive secundum naturam sive preter naturam dicatur 
moveri super rectam contingit ipsum vi et preter naturam moveri 
corpus quod vi movetur deforis ab aliquo corpore movente ipsum 
movetur quod deforis sic movetur si infinitum sit ab infinita virtute 
movebitur corpus autem infinite virtutis infinitum et ipsum est secundum 
magnitudinem infinitum ergo corpus ab infinito aliquo alio corpore 
movebitur duo ergo erunt infinita movens et quod movetur quod 
est impossibile Sed in precedentibus quidem ostendit quod impossibile 


infinitum ab infinito pati aliquid a proximis et propriis a proportione 
sumptorum hic autem contentus fuit deducere sermonem ad inopinabile 
aliquod scilicet duo fore infinita propter quod et argumentum vocavit 
magis logicum 
 Adhuc movens quod infinitum aliquid est usque illuc 
differentia secundum formam et virtutem 
Ostenso ait Alexander inconvenienti quod assequitur ad vi moveri 
infinitum quia necesse extrinsecus aliud infinitum esse movens ipsum 
nunc ostendit quod etsi secundum naturam moveatur idem inconveniens 
sequitur Si enim ait omne quod secundum naturam movetur ab 
aliquo movetur et aut a se ipso aut ab alio et infinitum secundum naturam 
motum aut a se ipso aut ab alio movetur Sed si quidem a se ipso 
animatum erit sola enim hec per se mobilia mota ab anima que in ipsis 
sed si hoc animal est infinitum corpus impossibile autem animal infinitum 
esse nam animal figuratum est et terminatum forma infinitum 
autem non est formatum et animal quidem in commensuratione partium 
ad invicem est infinitum autem nichil habet commensuratum Si igitur 
non a se ipso movetur sed ab alio duo erunt infinita movens que et quod 
movetur differentia secundum formam hoc est in propria circumscriptione 
distincta si enim continua essent non utique paterentur ab invicem 
nichil enim a se ipso patitur differentia autem et virtute si hoc 
quidem est movens hoc autem motum infinita ambo duo ergo 
vere utique essent infinita quod impossibile et prius dictum est Possunt 
autem ait Alexander predicta esse plura argumenta et omnia unius 


argumenti partes dicente ipso quoniam omne quod movetur ab aliquo 
movetur et aut a se ipso aut ab alio aut secundum naturam aut preter 
naturam et ostendente ad unumquodque ipsorum impossibile aliquod 
assequens sive enim preter naturam plures infinite magnitudines extra 
enim quod sic movet et vim infert sive secundum naturam si quidem a 
se ipso infinitum aliquod animal erit quod est impossibile si autem ab 
alio infinitum aliquod corpus iterum aliud erit quod infinita sui virtute 
movebit infinitum corpus Videbitur autem utique ait Alexander et 
neglexisse que secundum naturam moventur que neque secundum animam 
moventur neque extrinsecus habent aliquid quod movet ipsa si 
secundum virtutem que in ipsis moventur Aut hoc ait neglexit tamquam 
preostensum per hoc quod neque gravitas neque levitas potest esse 
infinita aut et propter hoc logica est argumentatio probabiliter enim 
divisionem fecit aut etiam hec ab aliquo extrinsecus movente ostensa 
sunt in Naturali auditu nam a causa generationis ipsorum 
Sic quidem igitur Alexander  non attendens ut estimo ad hoc sive 
natura habet motum eius qui in rectum sive vi non enim utique dixisset 
neglecta esse in divisione hac que secundum naturam moventur 
Forte igitur tali divisione utitur Aristotiles infinitum corpus si habet 
motum aut secundum naturam habet ipsum aut vi et si secundum naturam 
aut natura ut que dicuntur naturalia puta terra et ignis aut ut que 
dicuntur automobilia que moventur ab anima que in ipsis nam quod 
vi ad ambo hec contradivisum est Ostenso igitur quod non vi necesse 
enim aliquid extrinsecus aliud infinitum movens neque ut naturalia 
quia que secundum naturam et preter naturam contingit moveri et 
iterum vi et deforis movens ostendit quod neque ut automobilia a se 


ipso moventur ut non animal sit necesse igitur ab alio et iterum extrinsecus 
movens 
Si autem non continuum omne usque illuc quod quidem 
non est corpus omnis infinitum ex hiis manifestum 
Ostenso quod nullum corpus naturale simplex et continuum qualia 
sunt elementa infinitum esse est possibile ostendit consequenter quod 
neque ut discreta infinita multitudine possibile esse elementaria corpora 
ut qui circa Democritum et Leucippum supponebant qui ante ipsum 
fuerunt et post ipsum Epicurus Ipsi enim dicebant principia esse infinita 
multitudine que et athomos et indivisibilia putabant et impassibilia 
propter solida esse et impartibilia vacuo divisionem secundum vacuum 
quod in corporibus dicebant fieri hec autem athomos in infinito 
vacuo separatos ab invicem et differentes figuris et magnitudinibus et 
positione et ordine ferri in vacuo et comprehendentes invicem commassari 
et hec quidem dissilire qualitercumque contigerit hec autem complicari 
invicem secundum figurarum et magnitudinum et positionum et 
ordinum commensurationem et accidere sic compositorum generationem 
perfici Ad talem igitur elementorum dubitationem Aristotiles 


contradicens plures colligit conclusiones Primam si figuris quidem et 
magnitudinibus et talibus differunt ab invicem athomi consistentia autem 
ipsorum et natura est eadem quoniam secundum naturam motus et non 
secundum figuram vel magnitudinem necesse omnium eundem esse 
motum quare non hos quidem ipsorum graves esse hos autem leves sed 
omnes similiter graves vel leves quod et preter evidentia videtur et 
ostendet infra quod naturalium corporum hec quidem gravia hec autem 
levia sunt Quod autem necesse  unam habentia naturam unam habere 
inclinationem et per exempla ostendit scilicet per aurum qualescumque 
enim fuerint figure plurium frustorum auri omnium inclinatio est eadem 
et a simplicibus corporibus ubi enim unus bolus et tota terra fertur et 
quidem tanta existente in magnitudine et secundum figuram etiam ut 
verisimile differentia et totus autem ignis et scintilla in eundem locum 
feruntur Quare et athomorum ad quod fertur unus ad hoc et omnes ferentur 
quare aut levia tantum erunt omnia corpora aut gravia solum si enim 
simplicia sic palam quod et composita nam composita secundum dominium 
simplicium in ipsis habent differentiam secundum inclinationes 
Secundo autem utitur argumento tali ex preostenso si quidem gravitatem 
habent athomi erit aliquid universi medium ad quod feruntur gravia 
si autem levitatem erit extremum ad quod feruntur levia sed 
impossibile aut medium esse aut extremum infinito existente vacuo 
impossibile ergo athomos gravitatem vel levitatem habere Si igitur 
omne naturale corpus aut secundum gravitatem aut secundum levitatem 
movetur athomi autem neque gravitatem neque levitatem habent palam 
quod non movebuntur 


Tertio autem argumento utitur tali et ipsum iterum ex preostenso in 
infinito vacuo indeterminatio est ubi autem indeterminatio est neque 
medium est neque extremum ubi autem neque medium neque extremum 
in hoc neque sursum est neque deorsum ubi autem neque sursum 
est neque deorsum in hoc locus non est ubi autem locus non est in hoc 
motus secundum locum non est in vacuo ergo motus secundum locum 
non est Et alia quidem plana quod autem loco non existente motus non 
est ostendit sic si quod movetur vel secundum naturam vel preter naturam 
movetur secundum naturam autem et preter naturam moveri locis 
determinatum est si secundum naturam quidem moveri est moveri ad 
proprium locum preter naturam autem ad alienum si ergo loco non 
existente non est secundum locum determinatio neque quod movetur 
utique erit 
Quartum inducit hoc scilicet adhuc ubi preter naturam aliquid manet 
aut fertur necesse alicuius alterius esse hunc locum secundum naturam 
Hoc autem ait Alexander assequi primo argumento cum ostendisset 
enim in illo quod dicentibus unius et eiusdem nature athomos sequitur 
omnia corpora aut gravia solum esse aut levia solum nunc ostendit hoc 
impossibile esse ex eo quod locus qui est alterius preter naturam est alterius 
secundum naturam quod quidem ex inductione credibile fecit nam 
locus qui terre preter naturam est hic autem  est qui sursum ad quem vi 
fertur igni secundum naturam est Hoc autem sic se habente si quidem 
sursum moveri athomis preter naturam existentibus levibus erit utique 
alicui alii corpori qui deorsum motus secundum naturam si autem 


motus sursum preter naturam illis alii alicui secundum naturam qui sursum 
existenti alterius nature si autem hoc oportet et aliam quandam 
esse corporis naturam in qua secundum naturam erit locus que et motus 
qui athomis preter naturam Sic quidem Alexander attendens maxime ad 
illatum hoc scilicet necesse itaque non omnia aut gravitatem habere aut 
levitatem sed hec quidem hec autem non Forte autem si ut consequens 
hoc ad primum argumentum Aristotiles induxit non utique hoc scilicet 
adhuc preordinasset ipsi tanta facta remotione sed videtur et hoc ostensivum 
esse eiusdem cuius quidem et proxime dictum huius scilicet 
motum non esse loco non existente si enim ubi preter naturam aliquid 
manet aut fertur necesse alicuius alterius esse hunc locum secundum 
naturam palam quod neque secundum naturam neque preter naturam est 
moveri vel manere non existente loco Sed in proxime quidem dicto hoc 
ostendit per hoc quod motus secundum naturam et preter naturam locis 
determinatus est hic autem per hoc quod qui alterius preter naturam 
alterius secundum naturam est Ypothesis autem que dicit si ubi preter 
naturam aliquid manet ut de dicendo dicebatur sed non ut de predicto 
non utique compleretur in hoc necesse alterius alicuius esse locum 
secundum naturam hoc autem credibile ex inductione et ut ab alio 
principio induceretur necesse itaque omnia aut gravitatem habere aut 
levitatem sed diceret utique si ubi preter naturam aliquid manet aut 
fertur et cetera necesse non omnia aut gravitatem habere aut levitatem 
Nunc autem ex hac argumentatione ostenso quod motu existente et 
mansione hac quidem secundum naturam hac autem preter naturam et 


locum necesse esse hunc quidem proprium hunc autem alienum ut corolarium 
iam et ut consequens dictis induxit necesse itaque non omnia 
aut gravitatem habere aut levitatem sed hec quidem hec autem non Si 
enim quod secundum naturam et preter naturam locis determinatum est 
et si quod alterius preter naturam alterius secundum naturam est necesse 
non omnia gravia aut omnia levia esse si enim una inclinatio esset non 
utique hec quidem preter naturam hec autem secundum naturam moverentur 
unus enim esset et locus neque quod alterius preter naturam 
alterius secundum naturam 
Hec itaque argumenta athomos similes secundum naturam in infinito 
vacuo motos esse prima elementa ut videbatur Leucippo  et Democrito 
interimunt excellenter si enim est motus hic quidem preter naturam hic 
autem secundum naturam et determinata sunt loca ad que motus et non 
in infinito vacuo latio et que feruntur natura differunt ab invicem sed 
non figuris solum et magnitudinibus Attamen non continuum quidem 
infinitum autem secundum multitudinem esse corpus omnis non videtur 
interimere sermo qualiter igitur ex hiis manifestum esse ait quod non 
est infinitum corpus universi Hanc itaque instantiam intellexit Alexander 
quod autem ait non est possibile infinitos athomos esse est 
ostendere utentes paulo ante dictis ab ipso dixit enim quod etsi discerpta 
sint nichil minus continget utique ignem qui ex omnibus infinitum 
esse Idem enim et de athomis dicemus quare si omniquaque 
quod ex athomorum compositione distat in infinitum unum corpus non 
adhuc vacuum erit si enim triangularia infinita corpora compositum ex 


hiis infinitis hiis que ex aliis figuris corporibus non dabit locum Sed 
possibile quidem erat predemonstrato quod non est magnitudine infinitum 
omne ostendere quod neque multitudine infinitum est quia necesse 
esse Non tamen ad hoc videtur nunc contradicere Aristotiles scilicet 
infinitos esse multitudine athomos neque ad hoc conducte sunt conclusiones 
sed hee quidem ad infinitum vacuum hee autem ad ipsos athomos 
supponi eiusdem nature Forte igitur in realibus demonstrationibus 
preaccepto quod que quidem ex finitis multitudine magnitudinibus 
magnitudo et ipsa finita est que autem ex infinitis infinita ostenso quod 
finitum est magnitudine quod omne habet ostensum quod non est ex 
infinitis multitudine hic autem magis logice obvians ad dicentes continuum 
quidem infinitum autem quod omne transivit ad dicentes discretum 
vacuo quod omne ut ex athomis eiusdem nature in vacuo latis 
consistens et communius obvians hoc ipsum interimit scilicet ex talibus 
consistere sive infiniti multitudine sint sive finiti Palam enim quod 
deducte conclusiones etsi athomi dicantur infiniti multitudine concluduntur 
Merito igitur in ypothesi infinitatis non meminit dicens si autem 
non continuum quod omne sed sicut dicit Democritus et Leucippus discretum 
vacuo continentur enim in discreto infinitum que multitudine et 
finitum in conclusione autem quod quidem igitur ait non est corpus 
universi infinitum  ex hiis manifestum nam condemonstratum est et 
quod neque ut discretum infinitum est ut Democritus et Leucippus dicebant 


nam et impossibile sic discretum ostensum est sive sit ex infinitis 
multitudine sive ex finitis 


Quod autem neque plures celos possibile usque illuc 
dictam esse rationem 
Postquam ostendit quod non est infinitum magnitudine corpus ex eo 
quod neque celum infinitum est neque que sub luna elementa consequenter 
incepit inquirere quamvis si non infinitum sit corpus omne 
tamen forte tantum est ut sit possibile ex ipso plures esse mundos sed 
seponens tunc hoc problema universaliter primo voluit inquirere si est 
corpus naturale infinitum ut et in tertio de Naturali auditu querit Et 
ostendens quod non est condemonstravit quod extra celum non est corpus 
neque infinitum neque finitum neque intellectuale neque sensibile 
Et tunc magis logicis processibus usus fuit ostendens iterum quod neque 
circulo mobile corpus infinitum est neque aliquod eorum que super rectam 
feruntur Et concludens quod non est corpus universi infinitum tractat 
de cetero reiectam inquisitionem forte et si non infinitum sit hoc 
celum aut mundus secundum celum neque est totaliter infinitum corpus 
sed tantum est ut sint plures mundi Hoc autem idem est cum priori 
unum unigenitum est hoc celum aut mundus aut plures esse possibile 


Celos autem et nunc vocat mundos habentes et id quod sub luna Palam 
autem quod si quidem universaliter aliquis putet demonstrasse prius 
quod impossibile quodcumque corpus esse extra hunc mundum non 
adhuc inquiret si est alius corporalis mundus sive non si autem putet 
quis in solis indeterminate positis dictam esse rationem illam merito 
querit si possibile et alios esse mundos Hoc autem indeterminate positis 
Alexander de infinitis intelligit et exponit sic si enim aliquis dicit 
non putat nos demonstrasse universaliter quod nullum est corpus extra 
hunc mundum horum ex quibus mundus consistit quod et ipsum ostensum 
est sed solum a nobis putat rationem factam esse et de hoc quod 
nullum corpus sit infinitum  nam infinitum dicit indeterminate positum 
quoniam nullus  est locus determinatus infiniti eo quod et ipsum 
indeterminatum sit infinitum que ens  ostendemus consequenter quod 
nullum corpus sit extra hunc mundum quo ostenso sequitur neque mundos 
posse esse plures Forte autem indeterminate positum non significat 
quod infinitum non enim utique ipsum pluraliter diceret non enim 
sunt multa infinita sed et si quis non putat universaliter demonstratum 
esse de corporibus quod impossibile extra mundum esse hoc autem 
quodcumque ipsorum non de hiis estimo dici ex quibus mundus constat 
 non enim erat hoc universaliter tamquam ad magis particularia le 
indeterminate posita contradivisum  sed de illo de quo ostendet 
consequenter quod nullum universaliter corpus est extra hunc mundum 
quo ostenso ut et Alexander confitetur sequitur neque mundos posse 
esse plures Et le indeterminate autem positis dictum esse puto ad 


contradistinctionem facientium ad dispositionem mundi si enim indeterminate 
posita sola ostensa sunt non entia extra celum incertum est ne 
forte sint que perficere mundum nata sunt et propter hoc et alii mundi 
sint Si igitur non putat aliquis universaliter ostensum esse nunc oportet 
ostendere quod nullum corpus est extra hunc mundum Et merito putat 
hoc nunc indigere demonstratione in precedentibus enim quod quidem 
infinitum corpus non sit extra celum nullum habet ostensum siquidem 
ostensum est universaliter quod non est corpus infinitum quod autem 
neque finitum corpus est extra celum quod usque aliquid in illis 
vocavit ut confessum vel ut nunc ostendendum supponens induxit universaliter 
nullum ergo corpus extra celum Alexander autem et prius 
dixit et nunc ait quod impossibile non ex suppositione dictum esse hoc 
at vero neque usque aliquid quod idem est cum hoc neque finitum 
siquidem ostensum est quod omne corpus sensibile aut sursum aut deorsum 
est aut circum hoc autem et a simplicibus motibus ostensum est et 
est sursum quidem et deorsum intra celum quod autem circum ipsum 
celum 
Omnia enim et manent et moventur usque illuc adhuc si violentia 
ista latio contraria secundum naturam 
Duo axiomata ostendendorum preaccipit tamquam evidentia unum 
quidem quod omnia naturalia corpora et manent et moventur secundum 
naturam et vi et in quo manent secundum naturam in hoc et feruntur 


secundum naturam et e contrario in quod feruntur secundum naturam 
in hoc et manent secundum naturam et rursum in quo manent vi et 
feruntur vi in hoc et in quod feruntur vi et manent in hoc vi Hoc 
autem omnia enim et manent et  moventur et secundum naturam et vi 
potest ait Alexander ut in omnibus natis manere dici nam manere nata 
et manent et moventur et preter naturam et vi talia autem que sub luna 
nam quod circulo movetur neque moveri potest preter naturam neque 
manere Et totaliter demonstrationes que ex hiis axiomatibus de corporibus 
que sub luna facit ut docebimur Si autem cogat quis hoc omnia 
enim et manent et moventur universaliter intelligere potest ut estimo 
dici quod et mansio manentium et motus motorum hoc quidem est preter 
naturam hoc autem secundum naturam que autem mansionem habent 
et motum in utroque quod secundum naturam habent et preter naturam 
Secundum autem axioma si violentia hec latio contraria ipsi secundum 
naturam dicit autem quod contrarius motui alicuius preter naturam 
secundum naturam ipsi est Supponens autem Alexander plures uno 
motus posse esse preter naturam quia quod non secundum naturam mox 
preter naturam est  nam bolus non solum ad sursum movetur preter 
naturam sed ad latera  hoc igitur supponens Aristotilis quidem sermonem 
salvare videtur nam plures ait preter naturam motus non sunt 
contrarii contrarius autem ei qui preter naturam mox secundum naturam 
est dubitationes autem sibi ipsi ad hec inducit si enim plures ait qui 
preter naturam unicuique autem ipsorum 
est contrarius aliquis et si qui contrarius ei qui preter naturam est secundum 


naturam plures erunt qui secundum naturam motus uniuscuiusque 
corporis simplicium quod quidem inconveniens unus enim unius ostensus 
est Si autem aliquis dicat unum esse contrarium hiis qui preter naturam 
existentibus pluribus non adhuc unum uni contrarium quod est 
inconveniens Et solvit dicens quod ostensum est in primis quod omne 
quod non secundum naturam movetur preter naturam que et contrario 
movetur quoniam et quod transmutatur omne in contrarium transmutatur 
nam quod intermedium contrarium aliqualiter quare motui alicuius 
preter naturam contrarius qui secundum naturam Videtur autem per hoc 
dicere Alexander hoc quod in simplicibus naturalibus motibus sicut unus 
unius qui secundum naturam sic et unus qui preter naturam contrarius ei 
qui secundum naturam alii autem omnes mixti et neque preter naturam 
simpliciter dicentur utique neque secundum naturam et si dicat quod 
non secundum naturam mox preter naturam esse non ut contrarium ei 
quod secundum naturam dicitur preter naturam sed ut preter id quod 
secundum naturam 
 Ad medium autem quod hic usque illuc 
unus enim qui secundum naturam 
Utens preacceptis tale aliquid secundum Alexandrum inducit Terra 
extra mundum existens si quidem ad medium huius mundi fertur vi et 
preter naturam hinc illuc movebitur secundum naturam ponitur enim 
contrarium ei qui preter naturam secundum naturam esse contrarius 
autem qui a medio huius mundi ei qui ad medium sic autem utique erit 
ipsi qui sursum secundum naturam sursum enim a medio Sed et si 


manet que extra hunc mundum terra in huius mundi medio secundum 
naturam et non vi et fertur ad medium hoc secundum naturam ponitur 
enim et hoc in quo aliquid manet non vi ad hoc ferri Hec cum posuisset 
ait apposuit hoc unus autem qui secundum naturam ostendens 
quod si ad hoc secundum naturam fertur ad nichil aliud secundum naturam 
feretur Hec cum posuisset ait accipit cum hiis oportere si plures 
essent mundi ipsos esse ex corporibus eiusdem speciei invicem 
Hec Alexander ipsis verbis scripsit litteram hanc exponens Et michi 
videtur duo inconvenientia putare induci ratione unum quidem si que 
ibi terra secundum naturam hinc illuc movetur motum ad sursum secundum 
naturam ipsi esse terre existenti altero autem si ad id quod secundum 
naturam fertur quia ad nichil aliud secundum naturam movebitur 
Forte autem neque hoc unus qui secundum naturam propter hoc apposuit 
Aristotiles unus enim qui ad medium sive ad huius mundi medium sive 
ad alterius existentibus eiusdem speciei et consistentibus ex corporibus 
easdem virtutes habentibus ut ipse dicet inferius neque autem ut 
estimo ad hoc inconveniens adducit rationem scilicet quod qui ad sursum 
motus secundum naturam foret terre hoc enim in sequenti argumento 
inducit quando dicit hoc enim accidente necesse ferri sursum 
quidem terram in proprio mundo ignem autem ad medium Sed si 
oportet mee divinationi adhibere intellectum supponens Aristotiles id 
quod consequenter ostendet scilicet si plures sint mundi similes invicem 
esse et ex eisdem corporibus consistentes deducit rationem ad 
inconveniens scilicet non unum uniuscuiusque simplicium fore motum 


sed duos que enim ex alio mundo terra eiusdem speciei existens cum 
terra que hic et  eandem habens inclinationem quod quidem ostendet 
paulo post si feratur ad huius mundi medium aut vi fertur et preter naturam 
et palam quod ad medium alterius mundi secundum naturam fertur 
ponitur enim quod contrarius ei qui preter naturam secundum naturam 
sit erunt ergo illi terre duo secundum naturam motus et invicem 
contrarii qui a medio huius et ad medium illud Si autem non secundum 
naturam est illi que inde terre latio que illuc sed manere hic hoc secundum 
naturam est ipsi cui enim ferri hinc illuc preter naturam est huic 
manere hic secundum naturam est in quo autem manet aliquid secundum 
naturam in hoc et fertur secundum naturam nam et hoc predignificatum 
est rursum igitur quod secundum naturam hic fertur duos motus 
habet secundum naturam scilicet eum qui a medio et eum qui ad 
medium quod illuc et quod huc quod est inconveniens Sed hoc quidem 
pretermisit causam autem inconvenientis induxit dicens unus enim qui 
secundum naturam ut insinuat et causalis coniunctio enim 
Adhuc necesse omnes ex eisdem usque illuc 
propter mundos sic poni ad invicem 
Alexander quidem ait coaccipi hec predictis et apponi hoc scilicet 
oportere si plures sunt mundi ex eisdem secundum speciem corporibus 
ipsos esse Forte autem aliud argumentum est hoc ut insinuat le adhuc 


appositum et ad aliud inconveniens adducens scilicet sursum quidem 
terram ferri ignem autem ad medium quod quidem facit non adhuc terram 
esse neque ignem Primo autem ostendit consequi dicenti plures 
mundos hoc scilicet ex eisdem specie corporibus esse solo numero differentibus 
scilicet igne et terra et intermediis easdem virtutes habentibus 
caliditatem quidem et levitatem habente ubique igne frigiditatem 
autem et gravitatem terra Ostendit autem ipsum sic qui plures dicunt 
mundos similes ipsos esse dicunt invicem ut specie quidem eosdem 
existentes numero autem solum differentes si igitur similes secundum 
naturam ex eisdem sunt corporibus specie eandem virtutem habentibus 
puta ex igne et terra et intermediis et circulo mobili corpore mundus 
enim quod ex hiis consistens putatur Si autem equivoca que hic hiis que 
in alio mundo dicit quis sed non univoca et eiusdem speciei necesse et 
que  ex ipsis consistentia non adhuc eiusdem speciei esse ut suppositum 
fuit sed equivoce dici mundos Si igitur eiusdem speciei supponuntur et 
ea ex quibus consistunt eiusdem speciei necesse esse si autem mundi 
equivoci de natura uniuscuiusque oportet dicere Hec igitur cum ostendisset 
inducit consequens ad hoc quod eiusdem speciei sunt cum hiis 
que hic istud scilicet hoc quidem a medio ferri hoc autem ad medium 
et in illis mundis si ignis est ibi et terra et omnis ignis est eiusdem speciei 
cum omni igne et aliorum unumquodque sic sicut et que in hoc 
mundo partes ignis eiusdem speciei sunt invicem et que terre similiter et 
que aliorum Sic quidem ex eiusdem speciei esse que in aliis mundis hiis 


que in hoc ostendit quod hoc quidem a medio movetur etiam in illis scilicet 
ignis hoc autem ad medium scilicet terra ostendens autem idem et 
ab hiis que circa motus suppositionibus in principio libri preacceptis 
quas suppositiones quidem ut ad ea que ab ipsis ostenduntur vocat quoniam 
ostensum est in illis necesse omnem simplicem lationem esse hanc 
quidem a medio hanc autem ad medium hanc autem circa medium 
siquidem et linee secundum quas motus fit sunt due simplices scilicet 
recta et circulus Ostensum est igitur quod determinati sunt simplices 
motus  hoc enim significat le finiti  et quod duo qui super rectam 
motus et quod elementorum unumquodque secundum ipsos specificatur 
Si igitur hii soli sunt simplices motus non hic solum sed et si plures 
essent mundi et in aliis motibus autem determinantur elementa palam 
quod et elementa et corpora eadem utique erunt ubique 
Dicit itaque Alexander quod potest hoc motus enim finiti non solum 
dicere motus finitos multitudine sed et eo quod unusquisque terminum 
aliquem habet et non in infinitum fit quod enim impossibile factum esse 
non fit Attendere autem oportet quod primo quidem nichil utique erit ad 
id quod nunc proponitur hoc scilicet non in infinitum fieri deinde neque 
verum in circulatione hec enim ad infinitum procedit semper autem 
non solum fit sed et facta est 
Ostenso autem quod eiusdem speciei invicem erunt que in omnibus 
mundis corpora et si plures essent mundi inducit quod ad hoc consequitur 
ex necessitate hoc autem est natum esse ferri et ad medium 


huius mundi que in aliis mundis terre partes et que hic videlicet ad 
media aliorum similiter autem et quod ubique ad omne extremum Nam 
eiusdem speciei corpora omnia ad idem feruntur ubi enim unus bolus 
illuc et tota terra sunt autem eiusdem speciei et media ad invicem et 
extrema  Palam autem ait Alexander quod nata erit utique que ubique 
terra et qui ubique ignis ferri hic ex manere ipsa in hiis locis secundum 
naturam si quis reposuisset non utique dicent quod posita in hiis non 
manent et corporibus eiusdem speciei existentibus et locis ubi autem 
manent aliqua secundum naturam ad hoc et moventur secundum naturam 
Si igitur dicentibus plures mundos assequitur natam esse ferri et 
ad hoc medium terram que in alio mundo et ignem qui in alio ad hoc 
extremum hoc autem est impossibile ut ostendet palam quod impossibile 
et illud ad quod hoc consecutum est Si enim sic habet mundorum 
positio ut sint contactus ipsorum secundum extrema si debeat que ab 
altero terra ad medium huius mundi ferri necesse primo ipsam ad id 
quod circum illius et quod sursum delatam sic ad hunc transire mundum 
et ad medium ipsius deferri et ignem qui ibi transeuntem inde et factum 
apud extremum celum eius qui hic mundi ab ipso descendere ad id quod 
sub luna hoc autem accidente necesse ferri sursum quidem terram in 
proprio mundo ignem autem ad medium et deorsum in hoc mundo 
similiter autem et terram hinc illuc delatam a medio ferri secundum 
naturam quod hic ad medium quod ibi quod quidem impossibile terram 
existentem a medio ferri Accidunt autem hec sic propterea quod plures 


mundi si sunt secundum extrema contingunt invicem vel approximant 
invicem Et ego quidem litteram illam que dicit hoc enim accidente 
necesse ferri sursum quidem terram in proprio mundo deorsum autem 
ignem sic intellexi tamquam terra quidem in proprio mundo sursum 
mota igne autem deorsum in hoc mundo Alexander autem in communi 
quod in proprio mundo intelligens dicit quod et ignis ad medium primo 
fertur quod in proprio mundo ut ad sursum in hoc mundo moveatur Si 
enim ait sit aliquis suppositus mundus huic mundo iste autem super 
ipsum positus ignis qui e regione contactus mundorum est in altero 
mundo ultra terram que ibi ut ad hoc veniat quod in hoc mundo sursum 
oportebit primo ipsum moveri per diametrum mundi in quo est secundum 
naturam si que ad id quod in hoc sursum movetur secundum naturam 
super rectam sed per hoc motus et ad medium necessario pertinget 
quod in illo mundo quod quidem est deorsum quare primo ad deorsum 
secundum naturam feretur non enim utique tangens quidem ipsum aut 
prope ipsum existens ignis movebitur secundum naturam ad sursum 
huius qui autem ulterius  ens non adhuc omnia enim ad idem feruntur 
secundum naturam Hec Alexander coactus est dicere in communi le 
in proprio mundo intelligens de terra et igne non necessarie ut estimo 
Miratus autem sum ipsius sperarum ordinationem sumentem alium mundum 
huic mundo suppositum et hunc superpositum Quid enim erit quod 


determinat ad invicem sursum et deorsum mundorum Nisi forte quod 
quidem sub pedibus nostris deorsum dicamus quod autem super caput 
sursum sed ad antipodes nobis contrarie se habebit Que etiam oportunitas 
supponendi et superponendi Nam et si ex latere essent eadem 
evenirent Hoc autem bene apponit Alexander quod cum hoc quod 
unumquodque eo qui preter naturam et contrario motu movetur ut secundum 
naturam accidit et contrarios motus simul secundum naturam ipsis 
esse scilicet eum qui sursum et eum qui deorsum quod est impossibile 
ponitur enim contrariorum si alter preter naturam alicui corpori alterum 
esse secundum naturam ipsi huic et adhuc unum unicuique simplicium 
eum qui secundum naturam esse motum Propter hoc autem ait 
Alexander transcident et que in hoc mundo corpora si et hiis que hic 
secundum naturam sunt que ibi media et extrema omnibus enim secundum 
speciem eisdem eadem loca propria Si igitur supposito plures 
esse mundos consecutum est ex necessitate hoc quod contrarii motus 
simul secundum naturam sint simplicibus corporibus hoc autem impossibile 
et suppositio impossibilis utique erit Si enim aliquis dicat terram 
que ex alio mundo ad medium quod in hoc vi moveri et non secundum 
naturam iste dicet eum qui ex hoc mundo motum secundum naturam 
esse eidem et est hic qui sursum qui ab hoc medio 
Est autem tota rationis deductio talis si plures mundi similes secundum 
naturam existentes et non dicti equivoce mundi necesse omnes ex 
eisdem secundum speciem esse corporibus numero solo differentibus si 
autem hoc easdem virtutes habent corpora et eosdem secundum naturam 


motus ut et in illis sit ignis et terra et intermedia sicut hic si autem hec 
palam quod hoc quidem a medio natum est ferri hec autem ad medium 
nam eiusdem speciei sunt cum hiis que hic sicut et eorum que hic partes 
uniuscuiusque invicem et etiam duo soli motus simplices secundum 
rectam sunt qui sursum et qui deorsum non solum in hoc mundo sed 
etiam ubicumque fuerit naturalis motus Si igitur hec ita et eorum que 
eiusdem speciei in unoquoque mundo hec quidem a medio feruntur hec 
autem ad medium sunt autem et media et extrema que in mundis eiusdem 
speciei et non equivoca  palam quod nata sunt ferri et ad hoc 
medium que in alio mundo partes terre et ad hoc extremum qui ibi ignis 
si autem hoc necesse terram quidem a medio ferri sursum ignem autem 
ad medium et deorsum secundum naturam Si igitur hec impossibilia 
impossibilis et que a principio suppositio cui hec assequuntur scilicet 
plures esse mundos 
Aut enim non ponendum eandem esse naturam usque illuc 
hoc autem existente impossibile esse mundos plures uno 
Ostensis inconvenientibus que sequuntur dicentibus plures mundos ex 
eiusdem nature corporibus que in ipsis simplicibus compositos et habentibus 
eundem motum et plura media et extrema nunc ostendit quod 
dicentibus eiusdem nature simplicia corpora necesse dicere unum esse 
medium et unum extremum non specie sed numero ad medium et 
extremum gravibus est latio et levibus ut non dicta impossibilia consequantur 


pluribus numero mediis et extremis suppositis scilicet terram 
sursum ferri et ignem deorsum duos motus contrarios unumquodque 
simplicium secundum naturam habere quibus cum et ipsa sint inconvenientia 
adhuc magis inconveniens sequitur scilicet neque esse non 
adhuc simplicia hoc quod quidem dicuntur esse puta terram non adhuc 
terram esse neque ignem adhuc ignem Si enim uniuscuiusque substantia 
et esse est in tali secundum naturam motu hoc variato necesse et substantiam 
ipsorum transcidere Si igitur unum numero quod medium et 
unum quod extremum impossibile mundos esse plures uno nam unumquemque 
mundum necesse et medium habere et extrema ut dicentibus 
simplicium corporum que in omnibus mundis eandem esse virtutem 
assequatur unum dicere scilicet unum medium et unum extremum huic 
autem unum mundum esse et non plures uno 
Dignificare autem aliam esse naturam usque illuc 
species autem eadem 
Quandam instantiam ad dicta ferri possibilem solvit dicentem terram 
in alio mundo non ferri secundum naturam ad hoc medium propter multam 
distantiam si autem hoc non iam inducta inconvenientia dicentibus 
plures mundos consequi neque enim terra ad sursum neque  ignis ad 
deorsum feretur Distantias igitur ait assignare pro causa abiectionis 
propriarum virtutum corporibus non habet rationem neque enim alia 
natura hoc est alius motus secundum naturam infit simplicibus corporibus 
si plus vel minus distent a propriis locis Quid enim in hoc mundo 


differt tanta longitudine distare vel tanta Aut hoc solum differet quod 
que a remotiori ad propria loca moventur debilius inchoant motum et 
secundum proportionem quanto amplior longitudo distantie tanto magis 
debilius species vero motus sive maior sit sive minor distantia eadem 
manet Sic igitur et que in aliis mundis siquidem essent debilius quidem 
utique eum qui huc motum inchoarent secundum rationem distantie non 
tamen species eius qui secundum naturam motus variata hoc est substantia 
ipsorum irrationabile enim pro causa corruptionis et generationis 
ponere longitudinem distantie Sed neque hoc scilicet media esse quedam 
non eiusdem speciei puta qui ibi et qui hic ignem intermedium eius 
que ibi terre et eius quod hic medii erit causa quare que ibi terra abiciat 
eam que secundum naturam lationem scilicet que ad hoc medium 
neque enim in hoc mundo si medium supponat aliquis ignem esse terre 
sursum detente et loci deorsum prohibebitur secundum naturam terra 
illa ad medium ferri Adhuc quod quidem et ipse prius dixit si que in 
illo mundo terra in hoc medio posita secundum eandem quiescet  quid 
enim erit quod transferat  palam quod et movebitur secundum naturam 
ad id quod hic medium ponitur enim hoc in quo aliquid quiescit 
secundum naturam ad hoc moveri secundum naturam 


At vero necesse esse aliquem motum ipsorum usque illuc 
impossibile hoc moveri violentia 
Quod quidem unicuique simplicium corporum est aliquis secundum 
naturam motus ostensum est quidem ut estimo in principio quando 
tribus ostensis secundum naturam motibus propter duas esse simplices 
lineas et circularis quidem quinto corpori convenire ostensus est qui 
autem super rectam duobus que sub luna tractabitur autem de hiis in tertio 
libro huius negotii et nunc etiam ipsum ostendit oportunum sibi 
existens ad ea que deinceps et ad iam dicta ut enim super hoc axioma 
 terram que in alio mundo et ignem qui ibi ad hoc medium et ad hoc 
extremum ferri secundum naturam coegit Alexander autem ait Si non 
esset aliquis corporibus motus secundum naturam possent alia super alia 
mota ad alia et alia plures facere mundos eo quod non ad eadem ferantur 
Forte autem que ordinate lata immundialitates sed non mundos 
plures facerent Quod igitur necesse esse aliquem motum simplicium 
corporum secundum naturam hoc enim subaudiendum ostendit accipiens 
tamquam manifestum moveri omnia que in omnibus mundis simplicia 
corpora et quia que in hoc mundo videntur mota similes autem 
supponuntur mundi ad invicem et quod naturalia corpora a mathematicis 
que sunt immobilia per moveri maxime differunt Sic querit virtute 
rationem simplicia in mundis corpora quoniam moventur aut solum vi 
et preter naturam Sed si quidem secundum naturam habemus quod 


queritur quod necesse esse aliquem motum ipsorum secundum naturam 
si autem preter naturam omnibus moventur etiam contrariis puta eo qui 
a medio et ad medium 
Promptum quidem erat ostendere quod hoc impossibile ex positis 
ponitur enim quod qui contrarius ei qui preter naturam et violento motui 
secundum naturam est ipse autem hoc quidem non intulit et ut iam dictum 
et ut ratione indigens illud autem ut evidentissimum quia quod non 
est natum moveri totaliter hoc vi moveri est impossibile si enim non est 
natum moveri totaliter neque utique 
movebitur omnino si autem movetur qualitercumque palam quod 
natum est moveri natis autem moveri est aliquis semper motus secundum 
naturam quo nata sunt moveri Et mirabilis ratio omne enim quod 
preter naturam ei quod secundum naturam secus existit et non existente 
eo quod secundum naturam neque utique quod preter naturam subsistit 
Si igitur est aliquis motus usque illuc 
differunt enim nichil specie ab invicem 
Ostenso quod est aliquis motus unicuique simplicium hoc ex necessitate 
consequens ostendit quod eorum que eiusdem speciei omnium et 
singularium ad unum numero locum est qui secundum naturam motus 
puta ad hoc aliquod medium in hoc mundo et ad hoc in hoc extremum 
aut ad ea que in alio mundo si enim secundum naturam gravia ad 


medium feruntur aut ad unum numero medium omnia ferentur aut  ad 
specie quidem unum medium numero autem diversa Si quis igitur hoc 
dicit quod sicut ipsa gravia et ipsa levia specie quidem utrumque unum 
est numero autem plura sic et medium ad quod feruntur gravia et extremum 
ad quod feruntur levia specie quidem unum est utrumque numero 
autem plura et feruntur hec quidem ad hoc extremum hec autem ad alia 
aliqua eiusdem quidem speciei cum hiis secundum numerum autem differentia 
ab invicem sicut se habent et ipsa que feruntur ad invicem sic 
autem motorum plures erunt mundi eiusdem quidem speciei ad invicem 
secundum numerum autem differentes et separati si quis igitur ait hec 
dicat dicendum ad ipsum quod singulare non hac quidem partium tale 
erit hac autem alterum non enim alterum est singulare secundum bolum 
qui hic et alterum secundum bolum qui in alio mundo sed simile similiter 
enim omnia secundum speciem indifferentia ab invicem sunt quamvis 
numero alterum quodcumque a quocumque sit non solum que hic ad 
invicem et que ibi similiter sed et que hic ad ea que ibi et accepta hinc 
pars terre vel ignis nullam habet diversitatem ad eas que hic eiusdem 
speciei ipsius partes aut ad eas que in altero mundo Ut igitur que hic 
partes terre specie quidem eedem existentes numero autem solo differentes 
ad unum numero hoc medium feruntur sic et que cum hiis eiusdem 


speciei que in altero mundo siquidem sint secundum numerum differentes 
ab hiis ad idem hoc medium ferentur Propter quid enim 
omnibus terre partibus specie eisdem existentibus numero autem diversis 
hee quidem ad hoc solum medium feruntur secundum naturam et 
non ad aliud alie autem eiusdem speciei cum hiis existentes et secundum 
numerum solum ab invicem et ab hiis diverse non adhuc ad hoc 
feruntur sed ad aliud aliquod cum hoc eiusdem speciei Si enim est 
eorum que moventur secundum numerum differentia causa locorum 
diversorum numero oportebat et eorum que hic gravium unumquodque 
numero solum differentium ad aliud et aliud medium seorsum ferri 
Dicit autem Alexander quod non sunt in mundis loca ante differentiam 
corporum distincta et manentia et attrahentia ad se corpora que 
moventur ut propter hoc in unoquoque mundo que in ipsis corpora ad 
singularia ipsorum propria loca et segregata ferantur sed differentie propriorum 
locorum determinantur naturis corporum et inclinationibus 
secundum quas unumquodque ipsorum movetur secundum naturam non 
enim erat distinctum sic et sepositum sed est deorsum hoc ad quod terra 
secundum naturam fertur et gravia similiter et sursum ad quod levia 
quare si penes motorum differentiam que locorum differentia  omnia a 
principio que eiusdem speciei ad eundem secundum numerum locum 
ferentur nullo prohibente ipsa Hec cum dicat Alexander dubito ad 


ipsa si locus est terminus continentis secundum quem continet quod 
continetur qualiter differentie locorum determinantur naturis contentorum 
corporum et inclinationibus et non magis e contrario Quamvis 
enim deorsum dicamus hoc ad quod terra et sursum ad quod ignis argumentosa 
magis est talis assignatio essentia autem gravis est natum esse 
ferri ad medium et levis ad extremum et ita ipsa in hiis diffinivit Aristotiles 
Totaliter autem medium et extremum est quamvis intermedia 
elementa que ad ipsa feruntur intelligat quis non entia Qualiter igitur 
differentiis procedentium ad loca corporum locorum determinantur differentie 
Sed hoc quidem et rursum inquirendum deductio autem rationis talis 
si est simplicium corporum motus secundum naturam necesse unicuique 
eorum que eiusdem speciei ad unum numero locum motum qui secundum 
naturam existere sed antecedens ergo et consequens Et assumptionem 
quidem quod est secundum naturam motus ostendit proxime 
coniunctum autem ostendit per hoc quod et que hic eiusdem speciei 
numero solum differentia hoc est multe terre partes ad unum numero 
medium feruntur et multi ignes ad unum numero extremum si igitur 
eiusdem speciei et que in aliis mundis corpora ad ea que hic palam quod 
ad quod hec ad idem et illa ferentur Si autem dicat quis a circulari corpore 
intercludi motum ipsorum ad eum qui in alio mundo locum eiusdem 
speciei cum hoc quod suppositionem accipit esse plures celos 


et plura circularia corpora quod quidem ostendet impossibile concedit 
manifeste non prohibentur ferri utique ipsa ad hoc medium et ad 
hoc extremum ut secundum naturam ipsis qui ad hec motus Alexandro 
autem nescio propter quid littera videbatur habere aliquid incorrespondens 
Itaque necessarium aut moveri has suppositiones 
usque illuc et eisdem necessitatibus 
Alexander quidem has suppositiones omnes predictas esse dicit scilicet 
nunc dictas et prius quod que est secundum naturam motus unicuique 
simplicium corporum et quod que eiusdem speciei ad eundum numero 
feruntur locum Hiis enim positis sequitur unum numero esse medium et 
extremum hoc autem existente necesse et mundum unum esse et non 
plures celum enim et nunc mundum vocat  Palam enim quod concedentem 
suppositiones necesse et consequentia suppositionibus concedere 
Instantias autem quasdam ad rationem hanc motas solvens Alexander 
Non oportet ait assumentem esse mundos plures iam constructos ab 
aliquo habentes in ipsis quod sursum et deorsum distincta sic dicere ad 
eadem quidem secundum speciem loca numero autem differentia que in 
diversis locis eiusdem speciei corpora ferri et gravia quidem ad deorsum 
in unoquoque et levia similiter ad sursum nam sic dicere est preaccipere 


quod queritur queritur enim hoc si plures sunt sed a naturali corporum 
latione inchoantes a qua et propter quam talis ordo et mundus si quidem 
possunt ipsa secundum propriam naturam mota ad aliqua alia loca 
secundum numerum differentia moveri et hunc ordinem facere secundum 
naturalem motum ipsorum qualis est in hoc mundo concedere et 
mundos plures posse esse si autem impossibile sit hoc a principio intelligi 
interimere et plures posse esse mundos ad quod hoc impossibile 
sequitur Hec dicente Alexandro supponi quidem plures mundos nondum 
inconveniens licet enim unicuique quod videtur supponere suscepturo 
redargutiones suppositionis et que tendunt ad redarguitionem suppositionis 
tamquam consona suppositioni et ipsa supponi hoc est 
accipere quod queritur sicut et hic supponere quidem plures mundos 
nondum preaccipere est quod queritur accipere autem que in mundis 
que eiusdem speciei corpora puta gravia ad unum unicuique extremum 
et non ad unum numero preaccipere est quod queritur Querimus enim 
si ad unum numero feruntur que eiusdem speciei sive ad diversa tamquam 
ex hoc et multitudine mundorum ostensa supponens ad diversa 
ferri accipit quod queritur huic enim ex necessitate sequitur plures esse 
mundos 
Et alteram autem instantiam Alexander solvens Hoc quod in animalibus 
ait comparatum non simile volunt enim ut in numero distinctis 


specie autem eisdem puta in hominibus et partes que in unoquoque 
eiusdem speciei cum hiis que aliorum existentes in separatis locis 
secundum numerum  sunt sic autem et in mundis habere Non simile 
utique quod comparatur ut enim animalia non secundum naturam corporum 
ex quibus sunt moventur  alius enim uniuscuiusque horum qui 
secundum naturam motus penes quem ut animata moventur  sic 
neque eorum que in ipsis aliquod corporum secundum ipsius naturam 
movetur Sed neque a principio consistentia animalium ex secundum 
locum latione partium ipsius non enim corde quidem ad hoc aliquid 
moto epate autem et osse et unoquoque horum ad aliud aliquid animal 
consistit sed unumquodque horum in quo est et a principio habuit 
generationem et que nutriunt ipsa neque secundum naturam ipsorum 
mota feruntur ad ipsa neque enim alimentum quod extrinsecus offertur 
secundum naturam ad ipsa fertur neque elaboratum iam a nutritiva 
anima elaboratur que et partibus applicatur Sed neque genita alibi hoc 
quidem os hoc autem nervus hoc autem caro sic ad propria et eiusdem 
speciei cum ipsis feruntur sed neque si abstrahatur ab horum aliquo 
quibus est continuum et separetur iterum dimissum ad ipsum fertur 
non enim est animali esse animal in naturali latione corporum ex quibus 
est ad propria loca mundo autem est esse in eo qui secundum naturam 
motu simplicium corporum 


Quod autem est aliquid quo nata est terra ferri usque illuc 
quare ista erunt termini lationis 
Ostenso quod unus est mundus ex eo quod unum est medium et unum 
extremum medium quidem ad quod gravia omnia feruntur extremum 
autem ad quod levia nunc hoc ipsum ostendere proponit quod sit aliquid 
ad quod secundum naturam terra fertur et ignis Hoc enim non 
ostenso neque quod medium est et extremum neque quod unus mundus 
secundum hunc processum Ostendit autem ipsum ostendendo quod sunt 
termini motus ipsorum deorsum et sursum hoc autem ostendit ostendendo 
quod finiti sunt motus ipsorum et non in infinitum fiunt hoc 
autem per hoc quod omnis transmutatio finita est et quia ex determinato 
hoc autem quia ex opposito in oppositum hoc autem per hoc quod ex 
aliquo in aliquid et ex differente specie ad differens Et resolutio quidem 
rationis est talis compositio autem sic utique habebit que secundum 
locum moventur ex  aliquo in aliquid transmutantur manentia enim in 
eodem non utique transmutabuntur Quod autem illa ex quibus transmutatio 
et in que differentia specie sint et opposita ostendit in primo de 
Naturali auditu nam et qui intermedio motus ut a contrario in 
contrarium fit Secundum continuationem procedens primo accepit ex 
diversa specie in diversam moveri quod movetur ab eadem enim specie 
in eandem non utique fiet transmutatio nam quod transmutatur exit ab 
illo a quo transmutatur Si autem ex opposito in oppositum ex determinato 


et ad determinatum determinata enim sunt opposita scilicet 
contraria tamquam plurimum sub eodem genere distantia quod autem 
plurimum determinatum est Si autem determinata sunt hec palam quod 
termini sunt et ad ipsos factus motus et transmutatio finita est Et etiam 
per hoc omnis autem transmutatio finita est et videtur illius recordari 
demonstrationis que dicit quod impossibile motum esse ad aliquid a 
principio neque movetur ad ipsum quoniam infinitum distans impossibile 
est attingere aliquid quod movetur Et per inductionem probavit ad 
finita fieri transmutationem ostendens in hiis que transmutantur secundum 
alterationem et secundum augmentationem et diminutionem quod 
et id quod ex quo et in quod specie differentia sunt et determinata et 
finita nam et augmentatio naturalis et diminutio determinata sunt et 
universaliter que secundum quantum transmutatio et quod ultra preter 
naturam iam est Ut autem in hiis que secundum quantitatem et qualitatem 
transmutantur unde quo transmutatio et specie differunt quod ex quo 
et in quod et contraria et determinata et termini sunt sic in transmutantibus 
secundum locum loci differentie eorum que secundum naturam 
moventur scilicet sursum et deorsum sunt diversa specie entia et 
contraria et determinata et finita Ad hec ergo motus secundum naturam 
terre et igni est ergo aliquid ad quod secundum naturam fertur terra et 
ignis scilicet deorsum et sursum Hoc autem non ubi contingit neque ubi 
vult movens quoniam quod sanatur totaliter siquidem sanatur etsi non 
velit sanans in sanitatem transmutabitur aut neque utique sanabitur 


Quoniam et qui circulo habet aliqualiter opposita 
usque illuc in opposita et finita 
Cum dixisset quod et que secundum locum transmutatio ex opposito 
in oppositum  fit scilicet que secundum rectam hec enim est que proprie 
latio ex habundanti apponit quod etiam circularis motus quamvis non 
latio simpliciter sit sed circulatio quoniam motus et transmutatio etiam 
hec ait habet aliqualiter opposita secundum diametrum nam determinata 
et plurima hec est in circulo distantia quare et hiis modo quodam 
motus in opposita et finita Si autem aliquis dubitat qualiter per multa 
prius demonstrans Aristotiles quod circulari lationi non est contraria 
latio et hoc ipsum etiam quod que a diametro opposita invicem non ut 
circulo sed ut per diametrum mota opponuntur nunc ut statim variatus 
ait et circularis habet aliqualiter opposita que secundum diametrum 
primo quidem attendat ad Aristotilis diligentiam non enim simpliciter 
dixit quod circularis habet opposita sed quod habet aliqualiter opposita 
et quod etiam hiis modo quodam motus in opposita Nam opponi quidem 
invicem dicuntur proprie que moventur ad contraria loca contraria 
autem sunt que plurimum ab invicem distant que autem circulo moventur 
neque ad eum qui secundum diametrum locum ut ad finem moventur 
sed ab eodem in idem neque plurimus motus est ei quod circulo 
movetur qui super diametrum plurimus enim est qui non suscipit appositionem 
post distantiam autem que secundum diametrum adhuc suscipit 
appositionem motus et distantia usque ad restitutionem in idem 
Valde autem diligenter dicens quoniam et circularis habet aliqualiter 
opposita que secundum diametrum apponit toti autem non est contrarium 


neque unum nam et ipse qui videtur color oppositionis in partibus 
est circularis motus et non in toto et in partibus autem non proprie 
siquidem oppositi motus proprie statione interrumpuntur et quando 
unum et idem fuerit quod oppositis motibus movetur naturaliter hoc 
quidem secundum naturam movetur hoc autem preter naturam que 
autem circulo moventur neque stant ad diametrum pervenientia neque 
enim secundum se moventur neque hic quidem semicirculorum secundum 
naturam movetur hic autem preter naturam 
Necesse igitur esse aliquem finem et non <in> infinitum ferri 
Cum ostendisset locales motus et maxime qui super rectam  horum 
enim  indigebat ratio ad ostendendum quod unum sit medium et unum 
extremum  non in infinitum factos sed in opposita et determinata et 
finita terminantes et apposito quod circularis motus habet aliqualiter 
opposita conclusit iam quod necesse esse aliquem finem et non in 
infinitum ferri que feruntur si autem hoc est aliquid ad quod nata est 
terra ferri et ignis si autem hoc unum medium et unum extremum Et 
circularis etiam motus etsi non interruptus sit et in infinitum feratur non 
tale quod in infinitum quale quod super rectam utique esset in alio et 
alio loco semper facto eo quod movetur nam circularis motus semper in 
fine est sicut et in principio semper 


Argumentum autem eius quod non in infinitum usque illuc 
et velocitatis additio infinita utique esset 
Eius quod ad determinatum sursum et deorsum et non in infinitum 
ferri que secundum rectam moventur argumentum proponit hoc quod 
terra quidem quanto utique fuerit propinquior medio velocius fertur 
ignis autem quanto propinquior fuerit ei quod sursum tanto citius fertur 
si enim hoc si infinita distantia et non determinatum finis in infinitum 
semper addetur velocitati Si igitur velocitas fit propter naturales 
inclinationes hiis quidem que deorsum moventur propter gravitatem 
ampliorem hiis autem que sursum propter levitatem palam quod et gravitas 
et levitas interius existentes naturales potentie eam que ad infinitum 
appositionem suscipiunt si autem hoc et hec que moventur infinita 
quidem non necessarium erat esse ut Alexander putat sed in infinitum 
additionem et ipsa suscipere nam finiti corporis et non ipsius semper 
additionem suscipientis virtutem in infinitum augeri propriam impossibile 
erat Si igitur et terra et ignis manifesta sunt non in infinitum crescentia 
siquidem partes terre note easdem mensuras conservant palam 
quod neque velocitas ipsorum crescit si autem non velocitas neque gravitas 
neque levitas illis enim crescentibus necesse et velocitatem que est 
consequens illis crescere si autem non hec non in infinitum processus 
hiis que super rectam moventur sed in determinatum aliquem finem fit 


Valde diligenter tekmirion id est argumentum vocavit persuasionem 
a celeritate naturalium motuum quia cause velocitatis sunt naturales 
inclinationes que autem a causatis persuasio tekmeriodes putata est 
Quod autem que in infinitum excrescentia velocitatis si esset in uno 
et  eodem propter in infinitum excrescentiam gravitatis et levitatis facta 
esset ostendit in duobus faciens rationem sicut enim quod magis deorsum 
fertur et velocius ad deorsum fertur propter ampliorem velocitatem 
gravitatis + appositio + velocius utique esset ita et in eodem si infinita 
gravitatis additio et velocitatis additio infinita utique esset non adhuc a 
tekmerio sed a causa nunc facta ostensione nam gravitas amplior velocitatis 
causa 
Quando autem dicit Alexander essent utique et ipsa que moventur 
infinita si essent ipsorum infinite velocitates et gravitates et levitates 
non ut actu infinita intelligendum non enim sequitur hoc ad lationem in 
infinitum sed ut in infinitum crescentes Ad hoc autem deducens sermonem 
Aristotiles scilicet gravitates et levitates in infinitum crescere 
contentus fuit quia preostensum fuit quod neque gravitas neque levitas 
est infinita sic neque corporis finiti in infinitum crescere virtutem 
Pretermisit autem Aristotiles et illud inducere forte tamquam facile 
intelligibile quod si prope facta gravia quidem ei quod deorsum levia 
autem ei quod sursum citius feruntur palam quod secundum naturam 
ipsis sunt hec loca nam ad opposita ipsorum opposito modo feruntur 


In hiis itaque velocius quidem ferri corpora propinquius aliqualiter 
deprehensa propriis locis communiter confessum esse videtur causam 
autem alii aliam assignant Aristotiles quidem enim a sua totalitate virtuari 
putat magis appropinquantia et speciem perfectiorem accipere gravitatis 
enim additio terram velocius ferri ad medium factam Ipparchus 
autem in libro qui inscribitur De hiis que propter gravitatem 
deorsum feruntur in terra quidem sursum proiecta virtutem quidem 
que proiecit quamdiu prevaleat virtuti proiecti dicit esse causam lationis 
sursum et quanto ipsa prevaluerit tanto citius ad sursum fertur quod 
fertur minorata autem illa primo quidem non adhuc in simili velocitate 
sursum ferri tandem autem deorsum ferri utentem propria  inclinatione 
manente aliqualiter et virtute que sursum misit magis autem exigua 
facta quod deorsum fertur semper magis velocius fertur et velocissime 
quando illa penitus defecerit Eandem autem causam assignat et eorum 
que desuper demittuntur nam et hiis usque ad tempus permanere virtutem 
demittentis ipsa quam contrariantem causam fieri quare tardius 
secundum principia fertur quod demittitur Hec autem ait Alexander 
in hiis quidem que vi mota sunt vel vi manserunt in loco preter naturam 
recte utique dicentur in hiis autem que post generari feruntur secundum 
propriam naturam ad proprium ipsis locum non adhuc congruunt que 


dicuntur De gravitate autem contraria Aristotili ait Ipparchus graviora 
enim ait que plus distant Improbabile autem et hoc videtur Alexandro 
multo enim rationabilius que transmutantur ex contraria natura et fiunt 
ex levibus gravia adhuc prioris nature aliquid habere in prima descensione 
fere adhuc fientia et transmutantia in speciem hanc in quam transmutantia 
deorsum feruntur graviora semper procedentia fieri quam quidem 
servantia adhuc a detinente ipsa sursum a principio et prohibente 
deorsum ferri virtutem Adhuc autem ait et si gravitati secundum naturam 
est esse deorsum et propter hoc qui ad hoc motus erunt utique perfecte 
gravia et propriam secundum hoc speciem acceperunt quando in 
loco deorsum fuerint et propinquius iam facta et appropinquantia ei 
quod est habere secundum inclinationem perfectionem rationabile appositionem 
aliquam et additionem secundum gravitatem accipere etenim 
inconveniens semper eorum que deorsum moventur et feruntur secundum 
naturam velocius moventia secundum maiorem a deorsum distantiam 
dicere ipsa quando minus sunt gravia hoc pati interimetur enim 
propter gravitatem ipsa ferri deorsum Si enim non in omnibus ita fieret 
forte utique esset contradicere nunc autem et in sursum proiectis vi et in 
detentis sursum et in transmutantibus in loco sursum si quid horum quibus 
secundum naturam est ferri deorsum idem videtur factum Hec 
adversus Ipparchum Alexander et dicit bene ut estimo maxime quia si 


propter gravitatem velocitas ut in  motu lancium libre palam fit predetracto 
graviori impossibile erat gravius quidem esse quod remotius 
citius autem moveri quod propinquius celerius existens Quidam autem 
et non pauci dicunt esse causam quare mota ad deorsum quanto fuerint 
propinquiora ipsi deorsum tanto citius moventur quia que quidem 
superius existunt ab ampliori aere supposito fulciuntur que autem magis 
infra fiunt a pauciori et graviora autem propter hoc citius ferri dicunt 
quia illa facilius dividunt suppositum aerem Sicut enim que in aqua 
deorsum feruntur leviora videntur aqua sursum tenente et contraagente 
lationi ipsorum deorsum sic et que in aere pati rationabile et quanto 
amplior suppositus aer est tanto magis sursum tenta leviora videri Similiter 
autem et amplius ignis citius sursum fertur tamquam facilius dividens 
superpositum aerem et quanto amplior qui superpositus est tanto 
tardius movetur quod per ipsum fertur quamvis enim non consimiliter 
aque natus est habere aer tamen et ipse corpus existens impedit motum 
delatorum per ipsum Si autem hoc verum non appositione gravitatis ut 
Aristotiles ait que secundum velocitatem additio fit sed remotione 
impedientis 
Bene autem notavit Alexander quod etsi hoc ita se habeat Aristotilis 
argumentatio manet irredarguta que ostendit determinata loca corporum 
et non in infinitum ipsa ferri ex eo quod velocius feruntur propinquius 
facta propriis locis nam quod in infinita distantia fertur numquam propinquius 


fit neque paucior aut amplior suppositus aer infinitus existens 
siquidem infinita distantia quare etsi aliquis acceptet hanc causam 
velocioris ad deorsum motus etiam sic ostenditur ex ipsa non in infinitum 
ferri que feruntur Si autem infinita existente distantia citius feruntur 
ad deorsum non propter pauciorem esse suppositum aerem palam 
quod propter appositionem gravitatis citius ferentur Quid enim utique 
aliud erit causa in hiis que natura feruntur et non vi ut Ipparchus dicebat 
Melior autem ait Alexander et naturalior causa quare citius 
feruntur que fiunt propinquius propriis locis que ab Aristotile dicta est 
scilicet appositionem habere gravitatem et levitatem Hoc autem utique 
dicet fieri Aristotiles appropinquante ad proprium locum accipiente semper 
sinceriorem speciem et propter hoc si quidem grave sit graviori 
facto si autem leve leviori Ego autem hoc ipsum primo inquirere volo 
quod ab omnibus dicitur confessum esse qualiter utique comprehendetur 
ea que versus propria  loca fiunt citius ferri deinde si appositio gravitatis 
vel levitatis fit accidet quod in aere ponderatur quando ab alta 
turre vel arbore vel a summitate prerupti se ipsum aliquis extendens in 
aere ponderat gravius videri in supposito pavimento terre stante ponderante 
quod quidem fictioni simile videtur nisi forte in hiis dicat quis 
insensibilem fieri differentiam 


At vero neque ab alio fertur ipsorum usque illuc est 
accipere fidem de hiis que dicuntur sufficienter 
Ad ostensionem eius quod unus sit mundus utens hoc quod unum est 
medium et unum extremum et hoc ostenso ex hoc quod motus corporum 
qui sunt secundum naturam fiunt ad determinatum aliquid et finitum ad 
quod nata erant ferri hoc autem ex citius ferri corpora versus propria 
loca facta nunc ostendit quod secundum naturam fiunt hii motus corporum 
quo et in proxime dictis usus fuit et in precedentibus sepe Ostendit 
autem ipsum ex interemptione oppositarum positionum nam elementaria 
corpora aut secundum naturam ipsorum moventur aut ab invicem 
extrusa ostendit igitur quod neque ab alio feruntur neque ab invicem 
extruduntur et primo quod non ab alio feruntur ex eo quod amplior ignis 
citius fertur quam minor et maior bolus quam minor et quidem si non 
essent apta nata sic moveri ab aliquo ferrentur vi amplior utique tardius 
ab eodem moveretur cogibilius enim quod minus et facilius portabile 
Si autem aliquis dicat quod amplius a multupla virtute motum citius 
feratur fictioni similis est sermo non enim necesse semper quod plus ab 
ampliori ferri semper autem quod amplius citius fertur Palam autem 
hoc et ex opposito motu nam amplior ignis deorsum tardius detrahitur 


Quod autem neque per extrusionem ab invicem vim passa moveantur 
ostendit consequenter Huius autem opinionis post ipsum fuerunt Straton 
et Epicurus  putantes omne corpus gravitatem habere et ad medium ferri 
eo autem quod graviora subsident que minus gravia ab illis extruduntur 
vi ad sursum quare si quis auferret terram veniret utique aqua ad centrum 
et si quis aquam aer et si quis aerem ignis secundum ipsos 
Arguit autem et hunc sermonem Aristotiles quia que quidem extruduntur 
longius distantia ab extrudente et cogente tardius utique moventur 
secundum proportionem distantie in motu autem horum corporum 
totum contrarium videtur factum celerior enim ipsis motus fit semper 
procedentibus a principio et citissime moventur appropinquantia illis ad 
que moventur Et poterat quidem argumento predicto in hiis que ab alio 
moventur uti et in extrusis ut enim tardius movetur ab eodem quod 
plus ita et debilius extruditur nunc autem videtur amplior ignis citius 
ad sursum ferri Sed simul quidem propter copiam variavit argumentum 
simul autem et instantiam forte previdit dicentem quod amplius ab 
ampliori semper continente extruditur et utente virtute ampliori quod 
quidem in ferenti non erat necessarium 
Seorsum autem obvians ad dicentes ab alio ferri et dicentes secundum 
extrusionem moveri commune argumentum apponit ad dicentes motum 
vi et non secundum naturam Si enim a quo loco vi feruntur secundum 
quemcumque violentie modum in illum videntur non adhuc vi moveri 


palam quod secundum naturam moventur neque enim a principio ex illo 
loco vi moverentur si non secundum naturam erat ipsis in ipso esse in 
quo autem manet aliquid secundum naturam ad hoc et fertur secundum 
naturam quare dicenti vi moveri corpora et non secundum naturam 
assequitur et dicere secundum naturam ipsa moveri Si autem ipsis 
motus omnis violentus esset similiter oportebat ad opposita moveri 
nunc autem videtur terra sursum quidem vi moveri deorsum autem sua 
natura et ignis e converso Merito igitur post has ostensiones induxit 
quod ex hiis considerantibus est accipere fidem de hiis que dicuntur sufficienter 
quod est secundum naturam corporibus ad propria loca et ad 
congeneum factus motus 
Qui autem eius quod ad medium omnia ferantur secundum naturam 
argumentum afferant hoc quod subtracta terra aqua fertur ad deorsum et 
aqua subtracta aer ignorant causam huius que est antiperistasis  nam 
grossioribus positis in locum subtiliorum subtiliora locum grossiorum 
transumunt circumpulsa ad deorsum propter nichil esse vacuum neque 
corpus per corpus cedere Sciendum autem quod non solus Straton 
neque Epicurus dicebant omnia corpora esse gravia et natura quidem ad 
deorsum mota preter naturam autem ad sursum sed et Plato novit 
motam ipsam et arguit deorsum et sursum in mundo non bene dictum 
esse putans et gravia dici sic ut ad deorsum mota non acceptans Scribit 
autem in Timeo hec natura enim utique quedam loca duo esse distincta 


divisim omnino contraria hunc quidem deorsum ad quem feruntur 
omnia quedam quecumque molem corporis habent hunc autem sursum 
ad quem involuntarie venit omne non rectum nequaquam putare Nam 
et qui athomos dicebant solidos existentes graves dicebant ipsos et causas 
gravitatis compositis sicut levitatis vacuum 
Attendere autem in hiis omnibus oportet quem dicat inferiorem locum 
Aristotiles si locus est terminus continentis secundum quem continet id 
quod continetur Qui quidem enim sursum locus sit concavum lunaris 
spere et quidem hoc impossibile quia eius quidem qui sursum loci non 
utique erit aliquid magis supra lunaris autem spere multa superiora qui 
autem deorsum locus si quidem est terre superficies primo quidem non 
continet ipsa sed continetur deinde quomodo et magis deorsum superficie 
terre ipsa terra videtur et omnia gravia Nam loci qui deorsum inferior 
aliquis non utique erit Si autem centrum universi est qui deorsum 
locus palam quod et qui sursum quod in circuitu et non adhuc locus est 
terminus continentis secundum quem continet id quod continetur Sed 
ut videtur primus Aristotiles quid est locus primo conatus inquirere particularem 
intellectum ipsius qui secundum continere extrinsecus elaboravit 
et propter hoc multis instantiis corrigibilem fecit sermonem 


Adhuc autem et per eas que ex prima philosophia 
usque illuc et in aliis mundis 
Prime quidem philosophie rationes negotium quod dicitur Methaphisica 
vocat et ait ex ibi dictis et ex hiis que in octavo de Naturali 
auditu ostendi quod unus est mundus Nam in octavo quidem  de circulari 
motu ostensum est quod eternus est ubicumque sit sive in hoc 
mundo sive in alio aliquo et quod ab immobili causa movetur que 
ostensa est et incorporea et impartibilis propterea quod infinitum quidem 
nullum est corpus et finitum nullum habet infinitam virtutem infinita 
autem est virtus que in infinitum movet In Methaphisica autem ut 
ait Alexander ostendit quod unum est hoc motivum circulo feribilis corporis 
immateriale enim existens et incorporeum et ratio sola et species 
idem est secundum numerum si autem hoc unum et quod movetur ab 
ipso unum uno autem existente necesse et mundum esse unum In quibus 
dubitat Alexander propter quam causam unum existens primum 
movens non poterit et plura circulo mobilia corpora movere siquidem 
movebit desiderio sui ipsius et ut amatum nichil enim prohibet plura 
appetere idem Et hec cum dixisset secundum rationabilitatem hec 
argumentatio procedet utique non tamquam necessarium aliquid ostendens 
Exigo igitur primum quidem attendere quod non ait Aristotiles 
unum esse motivum circulariter mobilis corporis sed simplicem quidem 
lationem que eius que sine errore a prima substantia moveri ait unamquamque 


autem erraticarum moveri ab immobili et eterna substantia 
Scribit autem in undecimo Methaphisice hec principium quidem 
enim et quod primum entium immobile et secundum se et secundum 
accidens movens autem primum eternum unum motum Quoniam autem 
quod movetur necesse ab aliquo moveri et primum movens immobile 
esse secundum se et eternum motum ab eterno moveri necesse et unum 
ab uno videmus autem preter omnis simplicem lationem quam dicimus 
movere primam substantiam et immobilem alias lationes existentes eas 
que planetarum eternas eternum enim et non stans circulare corpus 
necesse et harum unamquamque lationum ab immobili moveri secundum 
se et ab eterna substantia Deinde qualiter non inconveniens eas 
que a prima philosophia et a certissimo ipsius naturali negotio in testimonium 
vocatas rationes non habere necessitatem demonstrationum 
Sed etsi multe moventes cause et una prima omnium est necesse et 
unam esse omnium coordinationem ad unam causam coordinatorum et 
mundum intellectualem unum a quo et ad quem sensibilis mundus 
subsistens unus et ipse factus est ex continentibus et contentis sicut et 
intellectualis unus Et siquidem dicentes multos mundos in unam coordinationem 
ipsos conduxissent ut sit et unus qui ex omnibus hiis quidem 
totalioribus hiis autem partialioribus et hiis quidem continentibus  hiis 
autem contentis dicerent quidem consequenter hunc autem dicerent 
unum mundum ex multis mundis consistentem mundus enim et celorum 
unumquodque et eorum que sub luna replementorum nam et terra 
mundus et aqua et aer et ether propter hoc igitur unus hic mundus 


Quod autem et intellectualis mundus sit unus qui est huius motivus et 
factivus multitudinem quidem et ille habens coordinatam sed causalem 
multitudinem et unitam qualem Aristotiles in Methaphisica ostendit 
scilicet primo moventium immobilium intellectualium causarum ad que 
nunc rationem remisit Si enim ab uno intellectuali mundo ex multis 
immobilibus causis consistente eterne circulares lationes primo moventur 
palam quod et hee in unum sensibilem mundum consummant 
Neque igitur rationabilis solum est argumentatio ut Alexander existimat 
a necessitate privata que a prima philosophia et eterna circulatione 
neque etiam solum finalem causam mundi deum Aristotiles existimat ex 
qua dubitavit Alexander sed et effectivam Et sufficit quidem pro multis 
unus sermo ipsius dicentis in hoc libro quod nichil frustra facit neque 
deus neque natura sufficit autem et hoc quod ostendit eternum motum 
inde inditum circulariter mobili corpori finitam a se ipso virtutem 
habenti sufficit autem copiose et noster instructor Ammonius in toto 
libro isto ostendens quod non solum finalem sed et effectivam causam 
mundi novit deum Aristotiles Si autem et aliquis dicens ipsum solum 
desiderabile dubitat propter quid non ab uno desiderabili plures celi 
moventur facile dicere quod uni multitudo non appropinquat non et ipsa 
unita nam simili simile appropinquat propter quod quidem quia neque 
singularium partitorum multitudinem possibile est secundum se uniri 
totalitati unius necesse ad alia primo que ab uno procedunt counitam ad 
que colligata est cum illis ad unum sursum tendere 


Palam autem et utique sic fiet usque illuc palam nobis ex dictis 
Proponens ostendere quod unus est mundus ex eo quod unicuique elementorum 
est unus secundum naturam locus proprius determinatus ad 
quem feruntur et hunc in hoc mundo esse proprium et determinatum ad 
quem est determinatus et finitus motus  et hoc cum persuasisset ex eo 
quod ad propria loca citius feruntur que feruntur et interserens testimonium 
ex prima philosophia in qua et revolventium sperarum multitudinem 
coactus fuit supputare ut multitudinem inveniat immobilium causarum 
moventium ipsas assignat residuum argumentationis erat autem 
hoc quod unus secundum numerum qui secundum naturam uniuscuiusque 
elementorum locus Preordinato igitur problemate ad quod tendunt 
ostensa erat autem quod necesse esse unum mundum ostendit 
consequenter quod unus secundum numerum qui secundum naturam 
uniuscuiusque elementorum locus sic quecumque corporalium elementorum 
ex quibus mundus consistit sunt differentie secundum localem 
ipsorum motum tot necesse et locorum esse differentias in mundo tribus 
igitur existentibus corporalibus elementis ut secundum genus est 
dicere tria erunt et loca hic quidem gravissimi et omnibus subsidentis 
corporis qui circa medium alius autem extremus qui corporis circulo 
mobilis omnia comprehendentis et tertius qui intermedii in plura divisi 
nam et in leve et supernatans omnibus que moventur super rectam quod 
quidem est ignis et intermedia huius que et gravissimi duo corpora 


scilicet aerem et aquam Quod autem in hoc mundo sunt hec loca et non 
in alio ostendit in uno scilicet igne sicut prius in terra ostendit Necesse 
enim hoc supernatans hoc est ignem aut in hoc esse intermedio aut 
extra hunc locum in quo ponitur sic enim Alexander intelligit non ut in 
alio mundo quod extra sed in hoc eadem enim ratio ait et si extra 
hunc mundum sit et ibi ens erit alicubi et in loco trium horum aliquo 
Extra ipsum autem ens ubi quidem est quod circulo movetur non erit 
illius enim locus hic quem neque exire potest quod autem neque in 
loco deorsum secundum naturam esse possit ostendit per hoc quod gravitatem 
habentis corporis est hic proprius locus Similiter autem ait 
Alexander hoc sive in hoc mundo sit sive in alio tribus enim existentibus 
locis etiam in illo similis ratio et in illo mundo si enim quod ibi 
intermedium dicit aliquis secundum naturam ipsi esse palam quod et 
quoniam in hoc est intermedium ens idem specie cum illo loco et erit et 
in hoc intermedio in hoc mundo secundum naturam Sic quidem 
Alexander exponit Forte autem nichil utique ad proposita ostendere 
quod ignis hunc habet secundum naturam in hoc mundo locum melius 
igitur si possibile hoc sed impossibile extra sic intelligere tamquam 
Aristotile ostendente quod impossibile  extra hunc mundum locum esse 
corpori supernatativo si enim extra aut supra hunc mundum erit aut 
subtus Duobus igitur existentibus secundum genus corporibus hoc 
quidem sine gravitate hoc est levi hoc autem habente gravitatem si quidem 
extra hunc mundum magis autem deorsum sit corpus supernatans 


quod est corporis habentis gravitatem scilicet qui deorsum locus siquidem 
qui apud medium huius proprius et non supernatantis si autem 
magis supra sit quomodo iterum quod hic supernatat erit utique magis 
deorsum sine gravitate existens et ipsum siquidem inferior locus qui 
gravitatem habentis corporis est Si autem dicat quis preter naturam esse 
quod supernatat aut in hoc loco in quo nunc est ut Alexander intelligit 
aut huius mundi ut nunc pertractans quievi erit alicuius alterius corporis 
secundum naturam aut qui huius ignis locus in quo nunc preter naturam 
esse dicitur aut qui extra hunc mundum supponitur nam qui alii 
preter naturam alii secundum naturam est aliud autem corpus preter 
hec scilicet grave et leve non erat ut ostensum est a necessitate 
motuum Quare secundum naturam iste intermedius locus omnis levis 
est si non est possibile extra hunc mundum leve esse neque preter naturam 
neque secundum naturam ad quod sequitur secundum numerum 
unum esse eum qui secundum naturam uniuscuiusque locum ad hoc 
autem unum esse mundum quod quidem non sequitur ad hoc quod ignis 
sit proprius hic locus quem optinet nisi aliquis assumat ut Alexander 
quod ad hunc leve omne feratur quod erat quesitum 
Et cum dixisset quod supernatans est in intermedio medii et extremi 
quoniam sic indeterminate acceptum intermedium non solum est supernatantis 
hoc est ignis sed et aeris et aque merito apposuit huius autem 
ipsius videlicet intermedii que sint differentie posterius dicemus Nam 
in ultimis libris de hiis que <in> intermedia hac latitudine et de ordine 
ipsorum disputabit 
Notat autem in hiis Alexander quod et ethereum corpus elementum 
dixit Aristotiles dicendo tribus enim existentibus corporalibus elementis 
hoc autem ait dixit aut tamquam et ipso ad mundi consistentiam 


et substantiam elementi rationem habente aut tamquam  simplicibus corporibus 
omnibus communius vocatis elementis quia et elementum vult 
esse simplicissimum Et consequenter autem mox concludens elementa 
simplicia corpora vocat et adhuc manifestius inchoans tertium librum 
Corporalia autem elementa dicit corpora que sunt elementaria contradistinguens 
ipsa ad speciem et materiam illa enim elementa quidem corporum 
et principaliter et prime non autem corporis elementa 


Quod autem non solum unus sit usque illuc aut sunt aut 
contingit plura fieri singularia 
In multis locis sic quidem habere aliquid ut habet manifestum est 
sed impossibile aliter habere ut si nunc non est neque fieri utique non 
adhuc manifestum nam quod quidem homo sit quinque digitorum 
promptum est videre quod autem impossibile aliter habere secundum 
naturam non omnis adhuc est scire Ostenso igitur quod unus est mundus 
et non plures apponit scientifice quod impossibile aliter habere 
quare non solum est unus sed neque umquam fient plures forsitan enim 
diceret utique quis nunc quidem unum esse sed nichil prohibere plures 
fieri Et quod eternus sit iste mundus tamquam ingenerabilis existens et 
incorruptibilis ostensurus per alia argumenta preter priora primo premittit 
probabilem rationem que videtur astruere quod impossibile unum 


solum esse mundum aut magis quod impossibile ex necessitate unum et 
solum esse ipsum hoc enim obiectio concludit quod aut sunt plures 
mundi aut contingit plures fieri singulares Propter quod Alexander vult 
subaudire huic videbitur enim impossibile ex necessitate ut sit totum 
tale videbitur enim impossibile esse hoc scilicet ex necessitate unum et 
solum esse Obiectio autem talis in omnibus ait et natura et arte 
consistentibus et universaliter in hiis que ex materia et specie alterum 
est species ipsa secundum se accepta et alterum simul utrumque scilicet 
quod ex materia et specie quod quidem in omnibus singularibus si 
plura sint apparens commune dicitur que et est  et si non plura autem 
sint singularia sed unum solum velut una fenix avis aut unus circulus 
nichil minus aliud species ipsa et aliud quod simul utrumque Nam et 
circulo aliud est circulo esse quod quidem secundum speciem circuli 
consideratur et aliud sensibilis iste circulus qui cum materia subsistit 
In quibus autem est forma aliqua et species separari a materia intellectu 
potest in hiis communis nature est species et aut sunt aut contingit plura 
esse participantia ipsa materialia et sensibilia Merito igitur et unum 
numero circulum supponens et in hoc ostendit eandem esse differentiam 
speciei que secundum intellectum separatur et simul utriusque quamvis 
enim unus sit mundus tamen quoniam materialis et sensibilis et aliud 
preter simul utrumque est mundo esse et species nata ab ipso separari 
secundum intellectum et propter hoc multis idem adaptari contingit et 


plures esse mundos sicut etsi unus esset circulus propter eandem causam 
contingeret et plures esse Nam in quibus plura sensibilia manifesta 
est unius speciei que in omnibus communitas et si unum autem sit quod 
sensibile et propter hoc non possumus intelligere commune aliquid et 
aliud preter singulare ut si unus solus accipiatur circulus et tunc nichil 
minus species que secundum intellectum separatur a materia et non detinetur 
ab ipsa communem insinuat naturam et possibilem multis adaptari 
singularibus factis propter materiam 
Sive enim sunt species ut aiunt quidam usque illuc 
quid horum dicitur bene et quid non bene 
A communitate speciei dubitatione mota quoniam commune hii quidem 
separatum dicebant et exemptum sicut Pythagorici et Socrates et 
Plato putantes oportere ante multa similia esse aliquid quod similitudinis 
ipsis causa exemptum ab ipsis hii autem inseparabile a multis 
existere si sic ait sive illo modo in omnibus videmus eandem speciem 
pluribus materialibus et eiusdem speciei inesse nam et homines multi 
humana specie participantes et equi multi et aliorum unumquodque si 
autem et non sunt multa sed contingit propter communitatem speciei 
quare et celi aut sunt plures aut contingit esse idem autem dicere 
mundi Nam genus ait Alexander aut species mundus erit acceptus 
sine materia genera autem et species semper de pluribus predicantur 
Ad quem forsitan utique quis dicet Quid igitur  Socratis species secundum 


quam esse Socrati existit que sine materia intelligitur genus aut 
species est Aut non est a Socrate species per intellectum separata sed 
simul utrumque est Socrates singulariter existens unus et non sic subsistens 
ut homo Propter quod et Aristotiles non individuorum aliquorum 
nomina posuit puta Saturni speram aut circulum zodiacum sed speram 
et circulum que et aureis et ereis et celestibus congruunt Et ego quidem 
estimo ipsum nunc idearum meminisse obiectionem ex divisione volentem 
optinere sive enim separate species ut qui ideas dicunt sive inseparabiles 
plura videntur unaquaque specie participantia Quidam autem 
Platonis amicorum ad Platonem aiunt ipsum tendere quia quantum ex 
exemplaribus multi debebant esse mundi siquidem ad utrumque exemplar 
unum mundum ostendi putat Huius autem suspicionis et Alexander 
fuit et insultat Platoni dicenti propter unum esse exemplar unum mundum 
esse Nam et aliorum ait omnium quorumcumque sunt idee 
secundum ipsum idea una et exemplar  non enim utique multi autohomines 
 et tamen multa que habent esse ad ipsum contrarium enim 
forte magis ex hoc quam quod vult ostendere Si quidem esset sicut 
intellectualium animalium unumquodque unum numero sic et sensibilium 
quod fit ad exemplar quod in ipso continet omnia intellectualia 
animalia unum utique esset et ipsum in ipso omnia continens similiter 
illi animalia sensibilia si autem secundum unumquodque intellectualium 
animalium sunt infinita sensibilia animalia non adhuc necesse 
exemplar factum quod omnia intellectualia continet animalia continere 


omnia sensibilia omnia quidem enim secundum speciem oportebit esse 
unum que ad illud fiunt non adhuc autem et omnia unum numero Ut 
autem multa secundum unumquodque animal intellectuale sensibilia animalia 
sic assequetur et mundos sensibiles esse multos uno existente 
exemplari Hoc Alexandro dicente miror qualiter non attendit quod non 
omnia sensibilia animalia sic habent ut secundum unumquodque intellectuale 
animal multa sint sensibilia non enim multi soles neque multe 
lune sed omnia solitaria que celestia animalia Dicendum igitur quod 
quelibet eorum que in mundo existentium species non solum eorum que 
in celo sed et eorum que sub luna una est unius exemplaris non enim 
sol solus unus et luna  una sed et homo unus qui semper stans in mundo 
ikonicus et equus unus in hiis que generantur et corrumpuntur esse 
habentes et hee sunt communes et species inseparabiles a materia quas 
et Aristotiles confitetur eternas esse non existentes videlicet prothotypas 
nichil enim materialium prothourgon idest primo operans siquidem 
materia participans speciebus informatur existente autem participante 
necesse aliam quidem esse participationem aliud autem id a quo 
participatio datur propter quod non sunt prothotypa que in materia sed 
secundum similitudinem prothotyporum in extremis ektipificatis Eorum 
autem que generantur et corrumpuntur unumquodque quod quidem commune 
puta homo esse ab uno habet exemplari quod autem proprium ab 
ea que celestium et eorum que sub luna alias alia facta dispositione a 
qua subsistunt individua individua et ipsa existente et si simplicium 
delativa et ad quam assimilatur Propter hoc qui circa hec sapientes et 


genera et species et formas genitorum describunt ad celestes figurationes 
aspicientes et eas que ad illas evestigantes similitudines inde progenitorum 
Quare et eternorum unumquodque et generabilium et corruptibilium 
quod unum numero et ad unum numero proximum exemplar assimilantur 
et bene Plato ab hoc quod unum est mundi exemplar quod 
perfectum intellectuale animal unum esse mundum ostendit 
Alexander autem et alia apponit argumenta non solum quod contingit 
sed quod necesse plures esse mundos dicentia ad que non adduxit 
solutiones nisi forte inducendam ab Aristotile putet et hic solvere Dicit 
igitur quod mundus aut a conditore factus est aut a natura sive autem a 
conditore rationabile est illum et alios posse facere ut videmus in artificiatis 
sive a natura idem est dicere Dicendum autem quod si faciens 
fecit multos aut omnino similes aut aliqualiter et dissimiles sed si 
omnino similes frustra utique essent multi si autem aliqualiter dissimiles 
unus utique esset qui ex omnibus perfectus Secundo autem ait si 
in aliis imperfectis et modicum ente participantibus videmus speciem 
esse plurium perfectivam verisimile magis in optimo et perfecto hoc 
esse Sed plurium unumquodque non utique erit perfectum penitus 
siquidem alia preter ipsum habet Tertio autem ait si melius optima 
plura esse optimum autem mundus et ab optimo genitus rationabile 
plures esse  mundos Sed que plura non possunt optimum esse nisi uno 
comprehendantur quia quod omnium optimum et bonum unum est 


Esse quidem igitur alteram rationem usque illuc 
relinquitur hoc ostendere quod ex omni naturali 
et sensibili consistit corpore 
Hinc incipit solvere dubitationem Duas autem propositiones obiectio 
cum acceperit unam quidem dicentem celi aliud quidem esse speciem 
aliud autem simul utrumque quia sensibilis et materialis et singularium 
est alteram autem dicentem quorum aliud quidem forma et species 
aliud autem quod simul utrumque horum aut sunt aut contingit plura 
fieri singularia minorem quidem propositionem acceptat criminatur 
autem maiorem tamquam non necessarie universaliter positam Non 
enim quorum aliud forma et aliud simul utrumque necesse plura numero 
esse Nam et si unum aliquid ex tota materia consistit velut si nasi 
forma secundum aquilinitatem ipsius vel simitatem nata est fieri in carne 
existente una numero in omni fiet carne similiter autem et si homini 
materia carnes et ossa si ex omni carne et omnibus ossibus homo fiat 
aliud quidem speciem esse et aliud quod simul utrumque in ipsis verum 
non adhuc autem et plura esse que specie hac participant si ex omni 
materia sit quod simul utrumque quare neque aquilina multa neque 
homines multos necesse esse quia maior propositio non necessario universaliter 
proponitur Valde autem diligenter apposuit impossibilibus 
existentibus dissolvi quamvis enim ex omni carne et ex omnibus 
ossibus homo consisteret dissolverentur autem hec nichil prohibet compositis 


ipsis iterum et alias alio facto homine multos fieri homines 
indissolubilibus vero manentibus non utique alium esse hominem si 
materialis quidem homo alia autem materia non est preter uni homini 
subiectam Quare et celum quamvis materiale quamvis sensibile sit et 
propter hoc singularium  aliud quidem ipsi preter compositum celum 
esse  et non simpliciter celo aliud huic celo hoc est singulari aliud 
enim et in ipso species et aliud quod simul utrumque  non tamen 
propter hoc erit utique aliud celum neque continget fieri plures quia hoc 
comprehendit totam materiam Dicente autem Aristotile omnino enim 
quorumcumque est substantia in subiecta materia notandum ait 
Alexander quod speciem in subiecta materia dicit communius tamquam 
subiecto aliquo indigentem consuetus enim usus ipsi vel dictum est 
ait pro hoc quibus esse cum materia est Et hec quidem manifesta et 
dicta sunt mediocriter sed siquidem ait species in subiecta materia erit 
sic et anima in subiecto quomodo igitur illud neque una substantia in 
subiecto dictum est in Predicamentis Et hoc quidem solvit bene 
nam simul utraque substantia que materialis et in se ipsa existens ipsa 
dicitur non esse in subiecto sed anime exemplum frustra ut estimo 
propositum fuit huius solius gratia ad ostendendum quod etiam secundum 
Aristotilem enthelechia et species existens anima in subiecto est Et 
quidem et in libro De anima duplicem enthelechiam et speciem ait 
Aristotiles hanc quidem separabilem hanc autem inseparabilem et de 


intellectu et speculativa virtute plane dixit quod videtur alterum genus 
anime esse et hoc solum contingere separari sicut et eternum a corruptibili 
et in tertio autem de eo qui secundum actum intellectu anime 
dicens quod iste intellectus separabilis et impassibilis et non mixtus 
substantia ens actu Hic vero plane de corporalibus speciebus sermo et 
de hiis dixit quod quorumcumque est substantia in subiecta quadam 
materia horum nichil contingit fieri non existente aliqua materia Cum 
dixisset igitur solvi obiectionem per hoc quod ex tota materia constat 
mundus merito iam quod ex tota materia consistat celum vel mundus 
proponit ostendere distinguens primo quot modis dicitur celum et quod 
secundum unum significatum celum dicimus mundum quem proponit 
ostendere nunc quod ex tota materia consistat 
 Uno quidem igitur modo celum dicimus 
usque illuc neque contingere fieri 
Tripliciter dici celum ait nam speram que sine errore celum precipuo 
nomine vocamus quam ipse dupliciter determinavit dicens ipsam substantiam 
extreme circulationis universi hoc est extrema circulariter 
mota substantia aut corpus naturale quod secundum extremam universi 
circulationem pro substantia communiori existente naturale corpus 
transumens propinquius existens propositi genus Et pro testimonio 
inducit consuetudinem vocantem celum quod sursum maxime et extremum 
si enim in celo divinum omne locari dicimus tamquam suppreme 


autem omnium locatum ipsum adoramus dicebat igitur et secundum 
principia quod omnes locum qui sursum divino assignant palam 
quod extremum et suppremum et maxime celum vocari putamus et utimur 
nomine et in aliis Notat autem Alexander quod non tamquam 
eodem existente quod sursum et quod in circuitu vel extremo sic dixit 
quod extremum et quod sursum sed tamquam in consuetudine existens 
extremum illud sursum vocare quoniam et ipse quod sursum ad id quod 
deorsum contraponens et leve quidem ad sursum moveri dicens grave 
autem ad deorsum circulo lunaris spere determinat quod sursum nam 
usque illuc fertur quod semper supernatativum et levissimum scilicet 
ignis Erit autem utique ait et quod extremum sursum siquidem supra 
levissimum est Sed qualiter in ea que sine errore omne divinum locari 
dicimus si divinas etiam erraticas putamus Aut quia divino ubique 
quod summum assignantes et totum celum divinum putantes secundum 
summum ipsius caracterizamus et conversio nostra que ad divinum ad 
sursum tendens usque ad suppremum cedit aut quia omnia divina primo 
principio disiuncta et supermundana existentia sua natura a primo et 
optimo corporum maxime continentur 
Secundum significatum celi dicit secundum quod et erraticum celum 
dicimus hoc enim est quod continuum aut proximum corpus extreme 


circulationi universi in quo luna et sol et alia astra que dicuntur errare 
Et quod hoc celum dicimus persuadetur ex hoc quod hec astra in celo 
dicimus nos Divisim autem  nominationem de eo quod sine errore et 
erratico tradens dedit intelligere quod et omne circulariter mobile et 
eternum quod ad generabile et corruptibile divisum est celum dicimus 
Nam et ipse tamquam naturam unam habente toto et unum motum 
scilicet circulationem communiter ostendit de ipso et quod alia preter 
ea que sub luna elementa quinta quedam est substantia celestis corporis 
neque gravitatem habens neque levitatem et quod ingenitum hoc et 
incorruptibile est communiter ostendit et iterum ostendet quare et uno 
nomine et totum videtur ipse vocans 
Tertium autem celi significatum dicit corpus quod continetur ab 
extrema circulatione cum ipsa videlicet extrema circulatione nam totum 
et omne consuevimus dicere celum ut quod continetur sumatur cum 
continente et secundum hoc totus mundus celum dicatur Et est etiam 
hiis qui ante Aristotilem nomen consuetum nam in multis locis Plato 
celum mundum vocat sicut in Politico dicens quod autem celum et 
mundum cognominavimus et in Timeo totum itaque celum aut 
mundus aut aliud quodcumque nominatum maxime utique suscipietur 
hoc nobis nominatum sit Dicitur autem et mundus celum aut quia 
secundum principalissimum eorum que in ipso bene habuit ipsum nominari 
ut et homo secundum animam et anime quod rationale antropos 
idest homo dicitur propter anathrin idest recolligere que vidit et multa 


in unum colligere solus enim animalium homo ex multis sensibilibus 
procedentia recogitans in unum coacervat Si autem et ethimologiam 
celestis nominis aliquis intelligat quam Plato in Cratilo tradidit quia 
celum quod id quod sursum videns est tamquam et tanta sua convertens 
et manens in ipsis merito utique et mundus celum dicetur a sui 
ipsius causis dependens Tripliciter itaque celo dicto tertium hoc significatum 
secundum quod et mundus celum dicitur hoc esse ait quod 
quidem dictum est ex omni consistere naturali et sensibili corpore et 
causam apposuit nam propter non esse corpus extra celum neque 
contingere fieri si enim nullum est extra ipsum corpus palam quod ex 
omni utique corporea consistentia est hoc Hoc igitur  iam ostendendum 
quod neque est aliquod corpus extra celum neque contingit fieri 
Si enim est est <extra> extremam circulationem usque illuc 
necesse enim esse et simplicia mixto existente 
Si est aliquod corpus extra extremum celum necesse ipsum aut simplex 
esse aut compositum Simplicia autem corpora ut ex simplicibus 
motibus ostensum est est quod circulo movetur et eorum que super rectam 
quod a medio scilicet leve et supernatativum et quod ad medium 


scilicet grave et subsidens Sed quod quidem circulo movetur ostensum 
est ait Alexander quod neque moveri aliquo preter naturam motu possibile 
est ipsum si autem hoc palam quod neque in alio loco possibile est 
ipsum aut esse aut fieri preter eum qui circulo in quo est Sed palam 
quod qui dicit extra extremam circulationem esse corpus naturale circulo 
motum non hoc celum extra ipsum esse aut fieri dicit sed magis 
alterius mundi contentivum Forte igitur dicendum quod ostensum est in 
precedentibus unum esse medium et unum extremum extremum autem 
est circulo mobile corpus non utique erit extra extremum aliud circulariter 
mobile ut non in hoc sit omne extremum sed et in illo Variare 
autem sui ipsius locum non in natura circulo mobilis et extremi acceptans 
Alexander sed in hoc circulo mobili ait ipsum non posse in alio 
loco aut esse aut fieri preter eum in quo est Et quidem ut dixi non hoc 
proponebat ostendere quod istud celum extra se ipsum non est 
sed quod extra extremum et circulo mobile corpus hoc non est aliud circulare 
corpus sicut neque leve neque grave aliud esse extra hunc mundum 
ostendit sed non quod que in hoc non sint extra ipsum Quod 
autem neque grave neque leve neque totaliter eorum que super rectam 
moventur sit extra celum ostendit proprio iterum modo ostensionis 
utens Si enim est aut secundum naturam est aut preter naturam 
utroque enim modo nata sunt hec esse in loco alia enim ipsorum 
ostensa sunt que secundum naturam loca et in hoc mundo ad quem 
secundum naturam unumquodque fertur si vere unum  ostensum est 


medium et unum quod extremum Si autem aliquis dicat preter naturam 
ibi esse aliquod corporum recti motus palam quod aliis corporibus erunt 
secundum naturam illa loca qui enim alii preter naturam alii semper 
secundum naturam est nullum autem est aliud corpus preter hec simplex 
Si autem nullum simplex corpus possibile est esse extra hoc celum 
neque mixtum utique erit nam mixta ex simplicibus componuntur et 
existentibus mixtis necesse et simplicia esse 
Attendendum autem quod totam hanc ostensionem dependentem ex 
prius ostensis produxit in quibus ostendit eum qui secundum naturam 
uniuscuiusque corporum locum non solum specie sed et numero unum 
existentem in hoc mundo esse propter quod quidem et circulariter 
mobile corpus ostensum fuisse ait non contingere variare locum suum et 
eorum que recti motus hic propria esse loca hoc enim insinuat alia enim 
ipsorum propria loca 
At vero neque possibile fieri usque illuc sed unum 
solum et perfectum est istud celum 
Ostenso quod nullum est corpus extra celum consequenter quod 
neque fieri possibile ostendit Hoc enim erat maxime proxime propositum 
quod non solum unus est mundus sed et impossibile fieri plures 
quod quidem ostenditur per non solum non esse corpus extra hunc mundum 
sed et impossibile fieri Quod igitur neque fieri possibile per eundem 
processum ostendit neque enim simplex neque compositum neque 


circulo mobile neque quod recti motus propter unum esse quod medium 
et unum quod extremum et eorum que secundum naturam unumquodque 
non specie solum sed et numero unum esse 
Dicit autem Alexander quod huius quod non sit aliquod corpus sensibile 
extra hunc mundum neque possit fieri causam assignavit hoc quod 
ipse est ex tota sua materia Forte autem contrarium huius scilicet quod 
ex tota materia sit hic mundus causam assignavit hoc quod nullum corpus 
est extra ipsum neque simplex neque compositum Nam et obiectionem 
multos esse mundos astruentem solvens per hoc quod ex omni 
materia mundus hic consistit relinqui ait ostendere hoc quod ex omni 
 quod quidem ostendit per hoc quod neque extra celum est aliquod corpus 
neque contingit fieri Hoc igitur illius causa siquidem per causam 
ostensio quamvis enim assequantur invicem hoc scilicet ex omni 
materia esse et hoc nichil extra relinqui tamen hoc nichil extra relinqui 
videtur illud ex omni materia esse nam et omne diffinientes dicimus cui 
nichil deficit 
Bene autem dixit nichil differre considerare si est aut fieri possibile 
nam possibilia fieri et maxime naturalia et non impedita et fient utique 
aut habent frustra posse que autem secundum electionem possibilia fieri 
sepe non utique fient variata electione aut alicunde prohibita Non otiose 
autem intellexit Alexander hoc omnis mundus signum enim huius quod 
est esse ex omni materia le omnis dici mundum ait neque enim 
sic sensibilis homo omnis dicitur neque aliud aliquid sensibile preter 
mundum 


Simul autem palam quod neque locus usque illuc neque 
locus neque vacuum neque tempus est extra 
Ostenso quod non est corpus aliquod extra celum ex hoc ostendit 
quod neque locus neque tempus est ibi in secunda figura concludens 
conclusiones in omni loco possibile existere corpus extra celum 
impossibile existere corpus extra celum ergo non est locus Et iterum 
si vacuum est in quo non existit corpus possibile autem fieri extra 
celum autem non solum non est corpus sed neque fieri possibile extra 
celum ergo non est vacuum Et ex tertia iterum tempus existens numerus 
motus ibi semper est ubi motus est motus autem ubi corpus quod 
movetur si igitur tempus quidem ubi et corpus extra celum autem nullum 
est corpus neque fieri potest extra celum ergo tempus non est neque 
fieri potest 
Stoyci autem extra celum vacuum esse volentes per talem suppositionem 
probant ipsum Ponatur aiunt in extremo non erratice stantem aliquem 
extendere ad sursum manum et si quidem extendit accipiunt quod est 
aliquid extra celum ad quod extendit si autem non possit extendi aliquid 
et sic erit extra quod prohibeat  extensionem manus Et si iterum 
apud ultimum illius stans extendat similis interrogatio nam aliquid 
ostendetur esse extra illud ens Alexander autem ait quod hoc non sit 
sanum sic utique ostendetur si est mundus quod omne et nichil est 
extra omne neque utique extra mundum erit aliquid non enim utique 


adhuc omne erit si quid fuerit extra ipsum aliud quare neque poterit 
quis extendere manum factus apud extremum celi Nam et hoc totaliter 
ibi fieri aliquem impossibile et ad ypothesim nam corpus circulo 
motum quod divinum impassibile et nichil tale in ipso suscipi possibile 
Sed forte hec instantia non necessaria sepe enim supponuntur 
impossibilia propter eam que deinceps consequentiam rationis nam et 
Plato supposuit quendam in ypekcaumate stantem secundum quod ignis 
maxime natura et versus terram habentem nuens caput et accipientem 
virtutem ut remotum ab igne stet in lances et trahat libram super aerem 
quamvis et hoc impossibile sed ut ostendat non natura quod deorsum et 
quod sursum et quod grave et leve in spera hoc supposuit Inducit enim 
suppositioni robore enim uno duobus ergo suspensis quod quidem 
minus magis quod autem amplius minus necesse alicubi tensum consequi 
violentie et hoc quidem grave et deorsum latum vocari quod autem 
parvum leve et sursum Et Aristotiles autem in quarto libro transpositam 
terram in locum ignis supponet Sed illud magis dicendum quod et 
ipse Alexander insinuavit quod si est mundus quod omne et nichil est 
extra universum similis suppositio ac si quis in non ens conetur extendere 
manum sive enim extendat est aliquis locus qui suscipit et non 
iam non ens sive non possit extendere est prohibens locus igitur suppositio 
et quesitum preaccipiens fantasia quod est aliquid extra omne 
aut vacuum aut solidum Et ex ipso autem ait Alexander vacuo quod 
supponunt interimunt esse vacuum Si enim si possibile extra mundum 


vacuum hoc itaque aut finitum est aut infinitum Sed si quidem finitum 
ab aliquo finitur et iterum de termino vacui idem sermo queretur et 
extendet aliquis manum aut non extendet quid enim dicent Si autem 
infinitum sit sicut Khirisippo videbatur vacuum autem hoc aiunt spatium 
possibile ens corpus suscipere non suscipit eorum autem que ad 
aliquid necessarium si alterum est et alterum esse si est quod possibile 
suscipere erit utique et quod suscipi possibile aut contingit esse corpus 
 autem neque ipsi dicunt neque est infinitum quod sit possibile suscipi 
ab infinito vacuo neque ergo quod possibile suscipere est ipsum Xenarchus 
autem hoc possibile suscipere transmutavit in susceptivum sic solvens 
eam que in ad aliquid illatam inconvenientiam positione non 
tamen plus aliquid transumptio fecit nam susceptivum nichil aliud est 
quam potens suscipere tale autem ens manet ad aliquid ens Adhuc ait 
si in vacuo infinito mundus que est causa ipsi manendi Nullum enim 
corpus inclinationem habens possibile est manere non prohibente aliquo 
extra si non in proprio loco fuerit vacuo autem nulla differentia ut sit 
ipsum hoc quidem proprium ei quod in ipso corpori huic autem non Si 
autem non manet mundus sed fertur ad hec magis quam ad hec fertur 
indifferenti existente vacuo Si autem omniquaque feratur discerpetur 
utique neque enim deus rationabiliter se ipsum erit opponens ipsis nam 


ignis existens fertur utique et ipsum motu ignis Aut non talem ipsum 
dicimus ignem incorruptibilem ipsum supponentes dicent utique ad 
Alexandrum Dicere autem ait a spiritu contineri mundum extenso per 
totum ipsum et detineri in vacuo ubi est vaniloquium est oportet enim 
et aliorum corporum unumquodque a spiritu et ipsum contentum non 
moveri secundum locum Adhuc spiritus ad distrahi quidem partes eius 
in quo est cooperabitur utique continens ipsum non adhuc vero et ad 
non ferri et automobile existens et nulli corpori ad eam que secundum 
naturam inclinationem impeditivum preterea et dicere unumquodque 
corporum a spiritu aliquo contineri falsum esse ut in aliis ait a nobis 
ostensum est Criminatur autem Alexander et fantasie manus assequentes 
verum putare quod dicitur multorum enim ait et impossibilium 
fantasiam habemus nam et unusquisque se ipsum extra civitatem 
fantasiabitur utique et magnitudinem multuplam aut minimam et milialem 
Hec et de hiis 
Platone autem duas causas assignante quare unus solus sit mundus 
unam quidem que ab exemplari ut enim ait secundum solitatem 
simile sit perfecto animali propter hoc neque duos neque infinitos fecit 
mundos conditor sed unum hoc unigenitum celum est et erit Si enim 
cum aliis esset non utique esset perfectum istud in sensibilibus sicut in 
intellectualibus exemplar si ut paulo ante ostendere  conabar unius 


semper exemplaris una est imago ad quod proxime que et principaliter 
assimilatur Alteram autem causam Plato assignat quare unus est mundus 
hanc quam et Aristotiles accepit scilicet ex omni corporea consistentia 
esse ipsum Ut autem et in hiis consonantia videatur Aristotilis ad 
doctorem et usque ad ipsa nomina invariatus et hec Platonis verba proponam 
horum itaque quatuor unum totum unumquodque accepit 
mundi consistentia nam ex igne omni aqua que et aere et terra instituit 
ipsum institutor partem nullam nullius neque virtutem extrinsecus relinquens 
hoc meditatus primo quidem ut totum quam maxime animal perfectum 
ex perfectis partibus sit ad hec autem unum tamquam non relictis 
ex quibus aliud tale fiat utique adhuc autem ut non senescens et non 
egrotans Deinde paucis appositis inducit propter itaque causam et 
ratiocinationem hanc unum totum ex totis omnibus perfectum et non 
senescens et non egrotans ipsum instituit Hec et Aristotiles ipsis dicit 
verbis quia ex omni sua materia ens mundus unum et solum et 
perfectum est celum istud 
Propter quod quidem neque in loco que ibi nata sunt 
usque illuc neque incepit et in quem consummat 
Alexander ea que hic dicuntur vel de primo movente dici ait 
quod quidem videtur esse extra omne corpus eo quod in nullo sit non in 
loco autem incorporeum enim aut de non errantium spera et magis de 


hac intelligit omnia usque illuc eius autem quod circum corporis idem 
locus unde incepit et in quem terminatur Ostenderat enim ait in 
Naturali auditu quod non est in loco quia locus quidem est terminus 
continentis hec autem non continetur ab alio corpore et in tempore 
autem hec que continet tempus ut in parte temporis subsistant Si igitur 
neque aliquod corpus est extra ipsam neque tempus continens ipsius 
esse neque in loco utique erit neque a tempore utique senescet Et est 
hoc ei quod a Platone dictum est conveniens Hoc autem super eam que 
maxime extra  lationem si quidem ait dicit de prima causa erit utique 
dicens de ea que supra circulationem non errantis spere si autem dicit 
de divino corpore hec extremam utique lationem dicet ultimum eorum 
qui super rectam motuum nam motum eorum que super rectam consuevit 
dicere lationem circularem autem circulationem Supra extremam 
igitur lationem est quod circulo mobile omne corpus quod neque in loco 
neque in tempore ens eternum et non senescens ait Nam et simul omne 
quidem divinum corpus non in loco partes autem ipsius in loco scilicet 
planetarum spere in loco Cum autem dixisset optimam et per se sufficientissimam 
vitam habentia divina perseverare vult toto eterno et a 
nomine eterni statuere immortalitatem et perpetuitatem et primo grossiorem 
eterni significationem dearticulans ab hac ad proprie dictam 


redit Eternum enim uniuscuiusque dicimus perfectionem contentivam 
temporis vite uniuscuiusque cuius nichil est extra secundum naturam 
vir ab eterno novus periisti ait Homerus hoc est ante perfectionem 
secundum naturam iniacentis tibi temporis Magis autem proprie eternum 
dici ait Aristotiles totalitatem et perfectionem coextensam cum infinito 
tempore totius celi istud enim iuste a semper esse denominationem 
accipiens immortale et divinum est et hiis quidem que proxime et proprie 
participant ipsius immortalitate et perpetuitatis est causa habens et 
continens in se ipso totum tempus aliis autem partialem vite extensionem 
largitur omnibus enim ab ipso esse et vivere hiis quidem certius 
hiis autem obscurius Novit autem et ante hoc eternitatem Aristotiles in 
Methaphisica existentem virtutem primi apud ipsum intellectus 
quam Plato exemplar temporis ait hac enim in uno manente secundum 
numerum procedentem eternalem imaginem tempus subsistere Ab 
celesti autem eterno dependere ait esse omnibus quia illius motus omnibus 
que in generatione causa essendi Quod autem sit eternum quod 
divinum testatur ait et que in enkykliis philosophiis sepe promulgata in 
sermonibus quod divinum intransmutabile necessarium esse omne quod 
primum et summum si enim intransmutabile et eternum Enkyklia 
autem philosophimata vocat que secundum ordinem a principio multis 


apponuntur que et exteriora vocare  consuevit sicut akroamatica idest 
auditionalia vel intellectualia et sintagmatica idest coordinalia que 
magis studiosa dicit autem de hoc in hiis que De philosophia Universaliter 
enim in quibus est aliquid melius in hiis est aliquid et optimum 
quoniam igitur est in entibus aliud alio melius est ergo aliquid et 
optimum quod quidem erit utique quod divinum Si igitur quod transmutatur 
aut ab alio transmutatur aut a se ipso et si ab alio aut meliori 
aut deteriori si autem a se ipso aut ut ad aliquid deterius aut ut appetens 
aliquid melius quod autem divinum neque melius aliquid habet a quo 
transmutetur illud enim utique esset divinius neque a deteriori quod 
melius pati fas est et etiam si a deteriori pravum utique aliquid assumeret 
nichil autem in illo pravum sed neque a se ipso transmutatur 
tamquam appetens aliquid melius neque enim est aliquid melius quam 
que ipsius non etiam neque ad deterius quando neque homo voluntarius 
se ipsum deteriorem facit neque autem habet aliquid pravum nichil 
quod quidem utique ex transmutatione in deterius assumeret Et hanc 
autem ostensionem a secundo Politie Platonis Aristotiles transumpsit 
dicit enim in illis Plato Igitur necesse si aliquid egreditur a sui ipsius 
ydea aut ipsum a se ipso transmigrare aut ab alio Necesse Igitur ab 
alio quidem que optime habent minime alterantur et moventur velut corpus 
ab esculentis et poculentis et laboribus Deinde hoc ostenso inducit 


Sed forte ipse se ipsum transmutabit utique et alterabit Palam 
inquit si alteratur Utrum igitur ad melius et honestius transmutat se 
ipsum aut ad deterius et turpius se ipso Necesse inquit ad deterius 
siquidem alteratur numquam enim deum dicemus indigentem esse pulcritudine 
aut virtute Et ostenso quod nullus voluntarius se ipsum deteriorem 
facit intulit Sed ut videtur pulcherrimus et optimus existens 
ad posse unusquisque ipsorum manet simpliciter in sua forma Rationabiliter 
autem ait et motum ipsius eternum esse omnia enim quiescunt 
que secundum naturam moventur quando venerint ad proprium locum 
ex alio et est principium quidem motus ipsis in alieno loco existentibus 
finis autem in proprio loco factis corporis autem quod circulariter 
movetur idem locus et principium et finis est motus et propter quidem 
semper in fine esse semper in proprio loco et in suo bono est propter 
autem semper in principio incessabilem habet motum nichil enim in 
principio cessat 
 Hec omnia que dixi a principio littere usque in finem de circulariter 
moto corpore intelligere magis vult Alexander posteriores autem expositorum 
omnia ut de immobilibus causis celestia moventibus dicta volunt 
intelligere Sed quod quidem non omnia de celesti corpore intelligi 
possibile manifestum ut estimo ex proxime dictis Ostenso enim quod 
nullum est corpus extra celum neque simplex neque compositum intulit 
simul autem palam quod neque locus neque vacuum neque tempus est 
extra celum Et ostensis etiam hiis et concludens in hoc quod ait 
Manifestum ergo quod neque locus neque vacuum neque tempus est 
extra tunc tamquam corelarium que ex dictis inducit propter quod 


quidem neque in loco que ibi nata sunt neque tempus ipsa facit senescere 
et cetera palam quod que ibi dicens extra celum Nam qualiter 
celum extra celum dicetur Qualiter autem diceret nullius celestium 
neque unam esse transmutationem videns ipsorum motum secundum 
locum incessabilem Sed neque que supra eam que maxime extra ordinatam 
lationem celestia utique dixisset nam et quod circulariter fertur 
dicit sepe et non semper circumferri dicit enim in precedentibus 
alius autem qui eius quod circulo fertur qui quidem est extremus 
Qualiter etiam quod primum et summum divinum celum diceret aut 
quomodo non utique erit aliquid aliud melius celo quod movebit ipsum 
siquidem immobilis causa melior est que perpetui motus est ipsi causa 
Quod autem omnia de intellectualibus causis intelligere possibile palam 
ex eo quod secundum eandem rationem et hoc quod omnis celi finis et 
adhuc magis que in fine que ostendunt rationabiliter incessabili motu 
moveri celum Sed quod quidem denigratum sit dictum manifestum 
non enim utique viri excellentes tantam haberent de ipso dissonantiam 
Forte autem de intellectualibus dictum est tamquam supra corporalem 
naturam existentibus et sic dictis extra ipsam Nam quando querebat si 
est aliquid extra celum non tamquam eo quod extra significante 
locum dixit tradens autem eterni significatum quod proximum nobis 
quod continet tempus vite uniuscuiusque ascendit ab illo ad celeste eternum 
dicens secundum eandem autem rationem et quod omnis celi finis 


et propter hoc nunc celi meminit deinde ab hoc ad supermundanum 
eternum quando dicit et quod omne tempus et infinitatem continens 
finis eternum est et quod principalissimum hoc a quo et esse et  vivere 
certius quidem celestibus provenit debilius autem hiis que sub luna Et 
hoc intransmutabile autem omni divino attestans primo et summo de 
intellectualibus et immobilibus principiis videtur dicere de moventibus 
celestes speras nam et quod quidem de multis dicit insinuat le omne 
quod autem de immobilibus le intransmutabile quod autem supra celum 
le primum et summum Sed et le nichil esse melius quod movebit ipsum 
illi magis quam celo convenit nam celum movet immobilis causa existens 
melior ipso Et siquidem illud de intellectualibus dictum est scilicet 
neque est nullius neque una transmutatio eorum que supra eam que 
maxime extra ordinatam lationem illis attestari ait quod in enkykliis 
philosophiis sepe promulgatur quod divinum sit intransmutabile omne 
primum et summum Hoc autem et incessabili itaque motu movetur 
rationabiliter dicitur quidem plane de celo siquidem sic scriptum est et 
videtur coaptari precedentibus tamquam de eodem et hoc dictum sit 
quia non apponitur quid quod incessabili motu movetur de eodem dici 
videtur qualiter autem utique erit de eodem dictum si illud quidem 
intransmutabile ostensum est et neque aliud melius esse quod movebit 
ipsum hoc autem incessabili motu moveri rationabiliter Si autem putat 
aliquis illud dici intransmutabile secundum alias transmutationes preter 
quam secundum locum miror Aristotilis diligentie erat dicere de hiis 


que secundum locum moventur quod neque est nullius neque una transmutatio 
Sed quidem quod fecit et priora de celestibus suspicari hoc 
maxime verbum est scilicet et incessabili itaque motu movetur rationabiliter 
et continua ipsi manifestum Si vero sic habeat scriptura ut in 
quibusdam inveni exemplaribus et incessabili itaque motu movet rationabiliter 
sed non movetur ut Alexandro videtur et hoc et omnia precedentia 
possibile sine violentia ad intellectuales et immobiles causas et 
extra mundum dictas tamquam supermundanas reducere Quia enim 
intransmutabiles et immobiles sunt ille propter hoc incessabili motu 
movent que proxime ab ipsis moventur celestia nam movente semper 
secundum eadem et eodem modo se habente et quod proxime ab ipso 
movetur per summam ydoneitatem ipsi coniunctum incessabiliter movetur 
Continuus autem circularis motus ostensus est in octavo de Naturali 
auditu Sed et quia circulariter movetur celum ad intellectum 
conversum et illius ydemptitatem appetens et ea que semper secundum 
eadem et eodem modo  se habet operatione participans propter hoc 
incessabili motu movetur nam que quidem super rectam moventur 
habentia aliud principium motus et aliam consummationem moventur 
quidem a principio cessant autem ad finem et ad proprium venientia 
locum corporis autem quod circulo movetur quoniam idem locus est 
unde incipit et in quem consummat quia quidem semper in fine semper 
in proprio fine est quia autem semper in principio semper movetur ad 
finem 




Hiis autem determinatis usque illuc iudicaturos 
verum sufficienter 
Duo cum proposuisset ostendere de mundo quod unus est et quod 
ingenitus et incorruptibilis ostenso priori transit nunc ad reliquum et 
primo sicut consuevit aliorum de proposito opiniones considerat multiformes 
existentes ut videntur Nam hii quidem genitum et incorruptibilem 
videntur dicere hii autem ingenitum et incorruptibilem hii vero 
genitum et corruptibilem nam ingenitum quidem ipsum corruptibilem 
autem esse neque usque ad quod videtur ausus fuit aliquis dicere Hoc 
autem scilicet premissas opiniones aliorum prediscutere semper quidem 
videtur facere Aristotiles nunc autem utilitates quas nobis exhibet hoc 
apposuit tres aut quatuor existentes primam quidem et principalissimam 
quod non est in veritate habundare eum qui non prius multiformiter 
dubitavit sicut et hoc in aliis docet ipse nam contrariorum dogmatum 
demonstrationes dubitationes de contrariis sunt Nam sermones qui 
videntur ostendere quod genitus sit mundus dubitationes fiunt ad ostendentes 
ingenitum quare qui vult obiectionibus habundare contrarias 
invicem opiniones consideret et constructas ipsarum rationes Secunda 
autem utilitas hoc scilicet quod que a nobis dicenda et magis credibilia 
videbuntur audientibus quando non que a nobis sed amborum scilicet 
dubitatorum et quesitorum sermonum scilicet nostrorum et contrariorum 
ipsis iustificationes hoc est demonstrationes audierint hoc autem hiis 


quidem qui nostros sermones audituri sunt et doctrinam certiorem efficit 
propter obiectionum copiam et fiduciam firmiorem tamquam neque illa 
ignorantibus nobis nobis autem minus utique existet videri gratis sententiare 
contra contraria si ipsorum demonstrationes exposuerimus et 
manutenuerimus ipsas secundum  posse quod quidem Plato maxime 
facit Nullus enim Callicles aut Thrasimachus aut Protagoras sic utique 
persuasibiliter suis verbis conclamavit ut Plato ipse conclamat Hoc 
autem cathadicazeste id est contrasententiari pro catapsifizeste id est 
contrasententiare dictum est idem significans cum hoc catadikazin 
passivum pro activo dictum Sed et huius gratis condempnare causam 
inducit bene nam arbitros utique ait sed non adversarios oportet esse 
iudicaturos verum sufficienter Quomodo autem arbitrari possibile eum 
qui contrarias rationes non audit 
Genitum quidem igitur omnes aiunt usque illuc 
Eraclitus Ephesius 
Commune opinionis priorum cum dixisset sic inducit differentiam 
Nam de hoc quod genitus quidem sit mundus omnes concordare dicit 


theologos que et naturales et dicentium etiam genitum ipsum hii quidem 
eternum dicunt ut Orfeus et Esiodus et post ipsos Plato ut ait Alexander 
quidam autem dicentium genitum dicunt corruptibilem dupliciter 
autem hoc hii quidem enim sic corruptibilem sicut quodcumque aliud 
consistentium individuorum ut Socratem corruptum semel et non 
amplius redeuntem quidam autem vicissim generari et corrumpi eundem 
et iterum corrumpi dicunt et eternam esse talem successionem sicut 
Empedocles amicitiam dicens et litem ex parte optinentes hanc quidem 
congregare omnia in unum et corrumpere litis mundum et facere ex ipso 
sperum litem autem disgregare iterum elementa et facere talem mundum 
Hec autem Empedocles significat dicens alias quidem amicitia 
convenientia in unum omnia alias autem rursum seorsum singula delata 
litis inimicitia hac quidem iterum penetrante uno plura efficiuntur  sic 
quidem generantur et non ipsis impeditiva eternitas hac autem variata 
circulo numquam desinunt sic autem semper sinunt immobiles secundum 
circulum Et Eraclitus autem quandoque quidem exuri dicit mundum 
quandoque autem ex igne iterum consistere ipsum secundum quasdam 
periodos temporum in quibus ait mensuras accendens et mensuras 
extinguens Huius autem opinionis posterius fuerunt Stoici Sed isti 


quidem dimittantur quod autem theologi non tamquam a temporali 
principio sed tamquam a causa factiva dicunt generationem mundi et 
hanc fabulariter sicut et alia palam Empedocles autem quod duos 
mundos insinuet hunc quidem unitum et intellectualem hunc autem disgregatum 
et sensibilem et quod etiam in hoc mundo unionem videt et 
disgregationem in aliis ut estimo mediocriter ex ipsius verbis ostensum 
est Et Eraclitus autem per enigmata suam sapientiam proferens non hec 
que videntur multis significat qui enim illa dixit ut videtur de generatione 
mundi etiam hec scripsit mundum hunc neque aliquis deorum 
neque aliquis hominum fecit sed erat semper Verumptamen quia 
Alexander volens Eraclitum dicere mundum genitum et corruptibilem 
sed ut intelligit mundum nunc non enim oppugnantia ait dicit ut 
utique in opinari mundum enim hic ait non hanc dicit mundi dispositionem 
sed simpliciter entia et horum ordinationem secundum quam ad 
utrumque in parte transmutatio universi quandoque quidem ad ignem 
quandoque autem ad talem mundum nam talis horum in parte transmutatio 
et talis mundus non incepit aliquando sed erat semper Et hoc 
autem apponit Alexander quod qui dicunt quandoque quidem sic 
omne quandoque autem aliter habere alterationem magis universi sed 
non generationem et corruptionem dicunt Qui autem ait genitum et 
corruptibilem dicunt mundum ut quodcumque aliud consistentium erunt 


qui circa Democritum Ut enim unumquodque aliorum generatur et 
corrumpitur secundum ipsos exceptis infinitis ut enim in aliis quod 
generatur non idem cum corrupto nisi forte secundum speciem ita et de 
mundis dicunt Si autem athomi hiidem manent impassibiles existentes 
palam quod et isti alterationem utique dicent mundorum sed non corruptionem 
sicut Empedocles videtur dicere et Eraclitus Pauca autem ex 
dictis Aristotilis De Democrito  transcripta manifestabunt virorum 
illorum mentem Democritus existimat naturam eternorum esse parvas 
substantias multitudine infinitas hiis autem supponit alium locum infinitum 
magnitudine appellat autem locum quidem hiis nominibus 
vacuo que et nullo et infinito substantiarum autem unamquamque pleno 
solido et ente Putat autem sic esse parvas substantias ut effugiant nostros 
sensus existere autem ipsis omnimodas formas et figuras omnimodas 
et secundum magnitudinem differentias ex hiis igitur iam sicut ex 
elementis generare et concernere oculis apparentes et sensibiles moles 
dissidere autem et corrumpi in vacuo propter dissimilitudinem et alias 
dictas differentias motas autem incidere et complicari complexione 
tanta aut contingere quidem ipsa et prope invicem esse naturam vero 
unam ex illis secundum veritatem neque quamcumque generari nam 
stultum esse duo aut plura generari umquam unum Commanendi autem 
substantias cum invicem usque ad tempus pro causa ponit admotiones et 
receptiones corporum nam hec quidem ipsorum esse scalaria hec 


autem hamosa hec autem alia autem habentia innumeras differentias In 
tantum igitur tempus se ipsa continere putat ut commaneant donec validior 
aliqua ex continente necessitas adveniens dissolvat et seorsum ipsa 
dispergat Dicit autem generationem et contrariam ipsius disgregationem 
non solum de animalibus sed et de plantis et de mundis et summatim de 
sensibilibus corporibus omnibus Si igitur generatio quidem congregatio 
athomorum est corruptio autem disgregatio etiam secundum Democritum 
alteratio utique erit generatio Nam et Empedocles quod generatur 
non idem cum corrupto ait nisi forte secundum speciem et tamen 
hunc alterationem sed non generationem supponere ait Alexander 
Attendere autem in hiis rogo quod nullus antiquorum narratur corruptionem 
mundi talem dicere qualem qui nunc dicunt ut corruptum non 
iterum redire 
 Genitum quidem igitur esse eternum tamen esse usque illuc 
omnia que generantur et corrumpi videntur 
Narratis de generatione universi et corruptione opinionibus et volens 
discussionem ipsarum facere adversum primos obsistit ponentes genitum 
quidem sed incorruptibilem quorum erant et theologi et Plato ut ait 
Alexander Sciendum autem quod Aristotiles quidem secundum antiquam 
consuetudinem ad apparens instat sepe quando hoc promptius 


acceptum non consonat veritati facit autem hoc auxilium ferens intelligentibus 
superficialius antiquorum sermones quoniam quia et theologi 
fabulariter mundi generationem dicebant tamquam et eum qui ipsorum 
deorum secundum substantiam ordinem per prius et posterius generationis 
insinuantes et quod Plato genitum ipsum ut sensibilem dicit et corporeum 
quia quod tale producere se ipsum in esse non potest et ab alio 
ypostasim habet scilicet faciente ipsum et etiam quod propter corporalem 
substantiam non potens simul loco et tempore totum esse pro hoc 
quod est ens esse genitum subsistit hec quidem igitur Aristotiles novit 
Nam Platonis Timeum notans scribit ait autem genitum esse sensibilem 
enim quod autem sensibile genitum supponit quod autem intellectuale 
ingenitum Non sic igitur genitum ut ex tempore aliquo genitum 
nam sic genitorum preexistere tempus necesse siquidem in aliquo 
tempore ypostasim accepit ut est dicere ante nunc per sex milia annorum 
aut quotcumque annorum Plato autem plane pronuntiavit quod 
tempus cum celo est factum Si igitur omnis accepti temporis secundum 
instans subsistentis preexistit semper preteritum tempus sicut 
sequitur semper futurum neque principium tempus habet neque finem 
habet quare neque mundus secundum dicentem tempus cum celo 
factum est Quare neque ad theologos neque ad Platonem tendunt 
Aristotilis instantie sed ad sic suscipientes dicta antiquorum ut genitum 
quidem ex tempore aliquo putent mundum incorruptibilem autem Hoc 
igitur vere inconveniens et bene ab Aristotile redargutum 


 Alexander autem Afrodiseus non sic dicta Platonis intelligens ut 
Aristotiles intellexit neque intelligens consonantiam circa intellectus 
ipsorum sed a principio ut videtur adversus dicta Platonis suspiciose 
dispositus sicut parum ante nos quidam adversus dicta Aristotilis non 
vult opinionem ipsam dirigere sicut Aristotiles non tamen memorans 
totaliter nominis Platonis nisi raro sed ipsum in correctiones trahit Platonem 
Necessarium igitur et Aristotili semper placens et volentibus per 
expositiones ipsius dicta Aristotilis intelligere et exponere parvipendere 
que ab ipso dicuntur considerare Quod enim ait et Plato huius opinionis 
fuerit et non ut quidam aiunt Platonicorum mundum existentem 
ingenitum secundum ipsum genitum dici eo quod in generatione esse 
habeat ex ipsis que a Platone in Timeo dicuntur cognoscet utique aliquis 
Sic quidem enim genitum ut isti volunt mundum ab ipso dici fiens 
est et pereuns genitum autem numquam dividens namque entia ait 
quid ens semper generationem autem non habens et quid fiens ens 
autem numquam in mundo autem non eo quod est generari utitur sed 
eo quod est genitum esse Nam a principio proponit inquirere non si 
fiens sed si genitus aut ingenitus dicit enim nos autem sermones de 


omni facturos si genitum est aut ingenitum est et parum procedens 
determinans idem problema utrum erat generationis principium nullum 
habens aut genitum est ab aliquo principio inchoans proponens autem 
de hoc inquirere consequenter ostendit quod genitum est palam quod 
a principio aliquo inchoans hoc enim erat propositum quod non 
aliud aliquod quam quod secundum tempus erit nam et si quod fit 
adhuc nondum genitum est quod genitum est palam quod non adhuc 
generatur genitum autem esse mundum dicit non ergo fiens est Etenim 
si ita diceret genitum mundum tamquam in generari habentem esse 
oportebat ipsum suscipere et corruptibilem ipsum esse nam ei quod sic 
generatur consortitum est hoc ut generetur  et corrumpatur dicens autem 
ipsum genitum non adhuc concedit quod et corruptibilis ipse sit Si 
enim sic diceretur tamquam non in corrumpi habens esse neque utique 
generari ipsum illo modo adhuc dicit copulata est enim talis generatio 
tali corruptioni si autem corruptibilem ipsum secundum tempus dicit 
palam quod et in generabilitate utique erit que secundum tempus fiens 
nam sic incorruptibili sic generabile opponitur Adhuc quod sequi videtur 
generabili corruptibile interimere volens incorruptibilem ipsum dicit 
hoc utique accipiet assequens generabili at vero hoc non ei quod in 


generatione esse habet genito assequitur sed ei quod a principio temporis 
genito sic ergo genitus mundus secundum ipsum Sed et causam aliquam 
querere incorruptibilitatis ipsius quod facit Plato est confitentis a 
principio temporis ipsum dicere genitum esse si enim esset ingenitus 
haberet in se ipso causam et principium incorruptibilitatis si autem 
conceditur ab ipso quod ingenitum sui natura incorruptibile esse hic 
autem tamquam non existente incorruptibili sui natura mundo dei 
voluntati incorruptibilitatem reponit mox Sed et predicare de mundo 
hoc scilicet est signum huius scilicet non sic ipsum dicere genitum 
esse ut in generari habere esse si enim ante genitum esse quidem non 
erat fiens autem adhuc le genitum esse predicatur de ipso non tamquam 
in generatione esse habente 
Hec omnia verba Alexandri proposui ut iudicent lecturi hec et 
dicenda Quoniam igitur plurima dictorum ad hoc tendunt scilicet non 
sic dictum esse genitum mundum a Platone tamquam habentem esse in 
generari sed tamquam a principio temporis genitum sufficit ut estimo 
et unum textum Platonis proponere cuius partes et Alexander proposuit 
Querens enim utrum erat semper generationis habens principium neque 
unum aut genitus est a principio aliquo inchoans respondit genitus 
est visibilis enim tangibilis que est et corpus habens omnia autem talia 
sensibilia sensibilia autem opinione comprehensibilia cum sensu facta 
et genita apparuerunt Vides quod idem et genitum esse dixit et fiens 


esse quia sensibile est nam et que in generari esse habent et le genitum 
esse coexistens habent sicut celestis motus et continuus existens et semper 
in fine quia ab eodem in idem semper  restitutione existente omnis 
que accipitur circulationis pars et principium et finis est et palam quod 
secundum quod quidem in fine semper est semper genitus est secundum 
quod autem principium et profectus semper est quare non genito 
solum sed et generari in mundo usus est Totaliter autem si hoc solum 
proponebat inquirere de mundo le genitum esse sed non et le si generatur 
ut Alexander putat propter quid a principio le fiens diffinivit post 
ens sed non le genitum quando dicit quid le ens semper generationem 
autem non habens et quid le fiens quidem ens autem numquam 
Miror autem qualiter visum fuit Alexandro non propter mundum diffinitiones 
entis et fientis preaccipere ut inveniat utrum entium aut fientium 
est mundus cum Plato hec tam plane tradiderit sed quoniam diffinivit 
quidem le fiens mundum autem genitum esse dixit frustra ut videtur 
preacceptam esse entis et fientis diffinitionem iste putat et quidem quod 
quidem dixit genitum hoc et fiens esse dicit Dicente autem Platone 
quod genitus est a principio aliquo inchoans Alexander ait hoc non 
aliud aliquod esse principium quam id quod secundum tempus Si igitur 
quod a tempore aliquo inchoans semper habet preexistens tempus propterea 
quod nunc incepit secundum instans tempus existens habet 


preexistens preteritum sicut sequens futurum Plato autem cum celo 
genitum esse tempus dicit palam quod neque preexistit ante celum tempus 
neque a tempore aliquo principium generationis habet celum 
Deinde attendere oportebat quod principium dixit istud Plato et quod 
effectivam causam Nam postquam diffinivit le fiens inducit omne 
autem rursum fiens a causa aliqua necesse fieri et iterum cum dixisset 
quod genitus est mundus et fiens et genitus est inducit fienti autem 
rursum dicimus a causa aliqua necessitatem esse generari et interrogatio 
autem intuenti plana utrum erat semper generationis principium 
habens neque unum aut genitus est a principio aliquo nam enter quidem 
ens est quod vere est et effectiva causa non indiget quod autem 
fiens ad faciens dicitur Si autem temporale principium et causam diceret 
hanc qualiter propter  corpoream esse ipsam inesse sibi ait tamquam 
axioma preaccipiens ipsum Equidem et ipse Alexander et Aristotiles 
ante ipsum corporeum quidem celum dicentes non putant habere principium 
temporale Sed illud erat vere axioma scilicet corpora alteromobilia 
entia et subsistentiam extrinsecus habere et propter hoc fientia esse 
quia a faciente subsistunt Sed si sic ait genitum diceret tamquam in 
generari esse habentem oportebat et corruptibilem dicere nam ei quod 
sic generatur consortitum est hoc scilicet ut generatur et corrumpi 
Ergo ne non intellexit le genitum diffinitum non fiens et pereuns enter 


autem numquam ens Et motus celi et diverse figurationes fientes et 
pereuntes sunt si et substantia secundum hec alterata fiens habet et 
pereuns Sed et si incorruptibile ait secundum tempus dicit palam 
quod et genito utique erit eo quod secundum tempus utens nam sic 
incorruptibili quod sic fiens opponitur Si genitum et incorruptibilem 
supponat mundum Plato palam quod genitum accepit id quod incorruptibili 
secundum tempus coexistere possibile quod autem secundum tempus 
genitum et ante Aristotilem Plato corruptibile esse secundum tempus 
in octavo Politie ait in quibus dicit Difficile quidem moveri civitatem 
sic consistentem sed quoniam genito omni corruptio est neque talis 
consistentia omni tempore manebit sed solvetur Totaliter autem si 
opponitur incorruptibili secundum tempus genitum secundum tempus 
non secundum quod genitum videlicet sed secundum quod le sic genitum 
et corruptibile est opponitur autem corruptibile incorruptibili 
incorruptibilem dicens secundum tempus mundum Plato non utique 
genitum ipsum dixit secundum tempus aut oportet enim idem dicere 
cum eo qui dicit corruptibilem ipsum et incorruptibilem Adhuc autem 
ait hoc scilicet secundum tempus incorruptibile assequens genito accipit 
hoc autem ait non ei quod in generatione habet esse assequitur 
sed ei quod a principio temporis genito Miror quomodo hoc dicit 
Alexander nam incorruptibile ei quidem quod in generatione habet esse 
possibile assequi ei autem quod a principio temporis impossibile 
siquidem quod quidem sic genitum et corruptibile semper corruptibili 


autem incorruptibile impossibile assequi  Et quod postea dixit nichil 
minus miror quod deum adducit Plato pro causa incorruptibilitatis 
simul sciens quod genitus existens et corruptibilis est sui natura si 
enim esset ait ingenitus in se ipso causam et principium haberet incorruptionis 
Quomodo enim non intelligit quod et Aristotiles dicens 
celum ingenitum tamen dicit ipsum habere virtutem finitam sui natura 
et perpetui motus idem autem dicere et eternitatis in deum etiam iste 
causam remisit Sed et predicari ait de mundo le est signum huius 
quod non sic ipsum dicit genitum esse tamquam in generari esse 
habeat Quod autem si alicubi le est predicatur de mundo propter 
consuetudinem hoc facit sicut et diem et eternum esse dicimus palam 
ex quibus ipse cum diligentia scripsit et le erat et erit temporis facte 
species quas utique ferentes latemus super eternam substantiam non 
recte dicimus enim quod erat est et erit huic autem le est solum secundum 
veram rationem convenit le erat autem et le erit circa in tempore 
procedentem generationem dici decet Eternam autem substantiam 
quod intellectualem et enter entem vocat manifestum et ex quibus de 
exemplari dixit sicut igitur ipsum existit animal eternum ens 
Hec adversus Alexandrum habebam dicere reveritus quidem virum et 
gratias debens sibi putans autem et ipsi amicum esse veritatem prehonorare 
Aristotiles autem ut dixi et apparens in verbis si dissonat a 
veritate arguere proponens adversus dicentes mundum genitum ut ex 


tempore et incorruptibilem obviat primo ex inductione omnia enim ait 
que generantur et corrumpi videntur Et quidem si oportet umquam sine 
causa et demonstratione poni aliquid sola illa ponendum quecumque in 
multis aut in omnibus videmus existentia circa id autem quod nunc queritur 
contrarium huius accidit siquidem omnia que a principio temporis 
generantur et corrumpi videntur 
Adhuc autem <non> habens principium eius quod est sic habere 
usque illuc neque si possibile aliter habere 
Ostenso ex inductione quia quod a principio temporis genitum impossibile 
incorruptibile esse idem et per alium processum ostendit Obviat 
autem ad ypothesim dicentem ex aliquibus genitum esse mundum que 
prius aliam habentia dispositionem transmutata sunt in hunc mundum et 
preaccipit ante ostensionem axioma quod dicit quia quod non habet 
principium et potentiam transmutandi  in aliquid ut potentia hoc sit in 
quod transmutatur sed sic se habens ut impossibile aliter habere omni 
tempore hoc impossibile transmutari si enim transmutetur semper 
inexistit aliqua virtus ipsi propter quam potest et aliter in omnibus 
enim que transmutantur ubi quod potentia ante actum est Hoc preaccipiens 
utitur ipso ad illud Si enim ab aliquo principio temporis genitus 
fuit et constitit mundus ex aliquibus puta ex elementis aliter prius se 
habentibus si quidem semper sic se habentibus ut habebant prius et 
impossibilibus aliter se habere non utique factus fuisset ex ipsis mundus 


non transmutatis illis a priori sui ipsorum habitu si autem genitus est 
mundus sicut ypothesis habet et oppositum antecedenti verum quod 
necesse et ea ex quibus est esse possibilia aliter se habere et non semper 
sic se habere ut a principio se habebant quare dissoluta prius 
consistent Si autem hec sunt scilicet consistentia que quidem dissoluta 
secundum actum erant et potentiam habebant huius scilicet non semper 
similiter se habere palam quod et post consistentiam non amiserunt hoc 
quod nata fuerunt ut dissoluta subsisterent et potentiam haberent non 
semper similiter disponi quare et consistentia dissolventur et non erit 
incorruptibilis mundus siquidem genitus supponatur sed dissolvetur in 
illa ex quibus constitit et non semel solum hoc neque bis  propter 
quid enim si ea ex quibus est ingenita supponuntur omnino autem quod 
et incorruptibilia  sed infinities aut sic habuit aut possibile erat aliter 
se habere Si autem hoc non utique erit incorruptibilis neque enim 
quod transmutatur et quod fit ex aliter se habentibus aliquando possibile 
est incorruptibile esse eo quod maneat in illis ex quibus genitum fuit et 
habet virtutem huius quod est sic habere ut habuit et antequam fieret 
non enim cum eo quod est abicere secundum actum illo modo se habere 
abiecit et virtutem huius quod est sic habere ut prius habuit ut tota 
deductio rationis talis sit si genitus est ex tempore mundus ea ex quibus 
consistit transmutabilem habent naturam non enim utique transmutata 
fuissent in ipsum si autem hoc non utique erit incorruptibilis 
reflectuntur enim illa iterum si autem incorruptibilis mundus non ex 


aliter habentibus prius consistit si autem hoc non utique erit genitus 
quare impossibile simul genitum ex tempore et incorruptibilem esse 
Potest ait Alexander hoc neque si aliter habebat aliquando neque si 
possibile aliter habere dictum esse hoc quidem equale huic neque si 
genitus  prius corruptus est hoc autem huic neque si non corruptus quidem 
fuit prius potentiam autem habuit ut corrumperetur eo quod ea ex 
quibus genitus est sint huius nature 
Est autem ait Alexander et sic ad propositum argumentari Si quod 
eternum impossibile aliter habere quod possibile aliter habere non eternum 
que autem in mundo possibile aliter habere siquidem genitus est 
ex precedenti virtute potentium aliter se habere Adhuc ea ex quibus 
genitus est mundus si genitus est totaliter aut eterna erant aut non 
eterna sed si quidem eterna et semper eodem modo se habentia non 
poterant transmutari quare non utique ex ipsis mundus genitus fuisset 
non prius ens ex ipsis si autem non eterna et ipsa ex transmutatione aliquorum 
genita sunt si autem hoc possibilia sunt transmutari iterum in 
illa ex quibus genita sunt nam ex contrariis et in contraria transmutationes 
si igitur corruptibilia ea ex quibus mundus corruptibilis utique 
erit et ipse 
Hec ut dixi conducta sunt adversus dicentes ex preexistentibus aliquibus 
ab aliquo principio temporis genitum esse mundum ut videbatur 
Plato dicere ex fluctualiter prius dispositis elementis neque secundum 
tempus dicens preexistere quod fluctuale si tempus cum celo genitum 
esse ait neque secundum se putans ipsum aliquando subsistere sed 
sicut in Politico iam existente mundo sequestrans ab ipso conditorem 
in <in>ordinationem ipsum delatum consideravit sic et ante effulgere 


conditivum ordinem qualis quedam erat corporalis natura secundum 
suppositionem aliquis volens addiscere inordinatam utique ipsam et 
fluctuantem considerasset Si autem aliquis ut qui secundum nos volunt 
sapientes non preexistere dicens ea ex quibus mundus consistit genitum 
tamen ipsum supponat secundum tempus non habet dicere causam propter 
quam tunc genitus est sed non prius aut posterius nam que quidem 
ex transmutatione generantur et ipsa iterum in alia transmutantur causam 
habent coordinationem precedentium et sequentium huius quod tunc 
fiant que autem ex non ente impossibile habere assignationem cause 
Auxilium autem quod quidam conantur ferre usque illuc in 
descriptionibus autem nichil tempore separatum est 
Videtur quidem adversus Xenocratem maxime et adversus Platonicos 
sermo tendere quia ex inordinato et fluctuoso genitum esse mundum 
aiunt  Platone dicente assumens enim deus omne quodcumque erat 
visibile non quietem ducens sed motum fluctuose et inordinate ad ordinem 
ipsum deduxit ex inordinatione Isti igitur genitum et incorruptibilem 
dicentes mundum generationem non tamquam ex tempore aiunt 
oportere intelligere sed ex suppositione dictam doctrine gratia ordinis 
eorum que in ipso priorum que et magis compositorum Quoniam enim 
eorum que in mundo hec quidem elementa sunt hec autem ex elementis 
non erat facile cognoscere horum differentiam et qualiter ex simplicioribus 
fiunt composita eum qui non resolverit intellectu composita in 


simplicia et considerantem qualiter in simplicia secundum se erat a principio 
ab ipsis si fiebant composita sicut in descriptionibus mathematici 
naturam ipsorum inquirentes composita in simplicia resolvunt et qualiter 
ex illis fierent utique siquidem a principio fiebant considerant puta 
quod trigonum ex tribus rectis secundum angulum compositis cubus 
autem ex tetragonis sex secundum angulos et lineas sed non secundum 
plana compositis Forte autem et aliis naturalibus qui videntur mundum 
dicere genitum et corruptibilem quicumque ex uno aut duobus aut quatuor 
elementis preexistentibus ipsum genitum esse dicunt convenit 
generationem sic exponi ut dictum est Nam et dicentes aquam aut 
aerem aut ignem aut quatuor a principio que nunc videntur composita 
resolventes ut simplicissima hec presupponunt et qualiter ex ipsis generentur 
composita considerantes et si ex principio aliquo temporali mundus 
genitus fuisset sic utique generari aiunt Aristotiles autem ait non 
bene ipsos exponere generabilitatem neque enim quod a mathematicis 
exemplum convenire ipsis Nam mathematicus quidem ad inexistentia et 
semper coexistentia descriptionibus resolvit trigonum in tres rectas et 
cubum in sex tetragona que quidem semper coexistunt ipsis non indigentia 
transmutatione aliqua ad generari ex ipsis compositum sed neque 
ut preexistentia hec accipere necesse hic autem ait que accipiuntur ad 
generationem alicuius impossibile simul entia cum illo salvare assignationem 
generationis sed hec quidem priora hec autem posteriora sunt et 
subcontrarie se habentia ad invicem non adhuc salvare eam que ex suppositione 
generationem ut in descriptionibus Isti autem ex inordinatis 
dicunt ordinata generari simul autem idem inordinatum esse et ordinatum 


impossibile quare necesse generationem in veritate esse et tempus 
ut  hec quidem preexistant tempore hec autem post illa consistant In 
descriptionibus autem non preexistunt tempore ante trigonum tres recte 
Sicut igitur non utique aliquis dicet secundum suppositionem preexistere 
commixtionem ante gestationem et gestationem ante parturitionem 
neque lapides et ligna ante domum simul in veritate preexistentia et 
propter hoc non utique aliquis dicet ex suppositione talem generationem 
sed generationem vere et tempus determinantia que preexistunt et que 
posterius superveniunt ita mundi generatio non utique ex suppositione 
erit si preexistit ante mundum quod inordinatum et non possibile 
coexistere ipsi sed necesse inordinatione perempta supervenire ordinationem 
In mathematicis autem etsi impossibile generationem esse figurarum 
sed coexistere semper simplicia cum compositis ad suppositionem 
non est impossibile generatio Et admiror Aristotilis solertiam 
neque tales rerum differentias inconsideratas relinquentem verumptamen 
Plato diffiniens quid dicit le fiens quia quod in generari et perimi 
esse habet enter nullatenus ens et hoc dicens mundo convenire 
propter corpoream naturam non indiget dicto auxilio ad dicere ipsum 
genitum et corruptibilem Nam qui hoc indigent ex suppositione quidem 
et ut ex tempore aliquo generationem supponunt ipse autem aliam generationis 
speciem unam novit mundo cui incorruptibilitas non prohibetur 


coexistere Quoniam autem et Plato et Empedocles et Anaxagoras et alii 
naturales compositorum a simplicibus generationem secundum eum qui 
ex suppositione hunc modum videntur tradentes a nunc visis resolutionem 
facientes eam que ad simplicia et ex simplicibus compositionem 
enarrantes tamquam si et preexisterent tempore ea ex quibus generantur 
que fiunt dicendum estimo ad Aristotilis instantiam quod differentia 
quidem bene assignata est potentium ex suppositione sola accipi et 
<non> potentium quia in quibus quidem coexistunt semper ea ex quibus 
generatio dicitur in hiis utique semper est possibile ex suppositione 
accipere simpliciorum preexistentiam et temporalem generationem in 
quibus autem non possunt coexistere ea ex quibus generatio cum fientibus 
sed contrarie se habent ad ipsa in hiis tempore preexistere necesse 
ea ex quibus generatio et est enter hec secundum tempus sed non ex 
suppositione generatio Hec quidem igitur bene  dicta esse putandum 
Forte autem et naturalium principia velut aqua aut aer aut quatuor elementa 
inexistunt semper hiis que ex ipsis componuntur Nam Empedocles 
nichil aliud generatio est ait et corruptio sed solum mixtura et 
permutatio mixtorum et alii etiam naturales non corrupta aqua vel aere 
vel intermedio generari mundum aiunt sed inexistentibus simplicibus ex 
ipsis generari composita et in ipsa resolvi sicut et ipse Aristotiles in 
mundo quatuor elementa considerans et ante hec quod sine qualitate corpus 
et qualitates et adhuc prius materiam et speciem et semper magis 
composita ex proxime simplicioribus generari dicens nichil utique ut 
estimo prohibitus fuit ex suppositione eam que ex tempore generationem 
assumere non enim utique ipsum prohibuisset elementorum resolutio 


et transmutatio semper omnibus entibus in mundo dicere sicut 
et dicit quod corpus non quale suscipiens qualitates fecit quatuor 
elementa hec autem composita fecerunt animalia et plantas Sed Plato 
ex inordinatione si dicat genitum esse mundum inordinationem cum 
ordine coexistere impossibile ut ex suppositione preexistens ipsa accipiatur 
non tamquam preextiterit secundum tempus et corrupta fuerit 
sed tamquam inexistens semper cum natura materie secundum eam que 
in ipsa specierum optentivarum ipsius privationem disposita autem a 
conditiva specificatione Et sicut informitas inexistit nature materie 
etiam secundum Aristotilem etsi semper participet speciebus sic et 
inordinatio materialis consubsistit cum ipsa etsi semper ordine participet 
secundum conditivam specificationem Quod autem Plato habuerit 
hunc intellectum de illa inordinatione semper coexistente cum materia 
conicio et ex hiis que in Politico scripta sunt in quibus sequestrans 
ratione a mundo conditorem inordinatum rursum ipsum moveri considerabat 
Dicit autem in illis gubernator quidem velut dimisso gubernaculo 
in propriam circumvolutationem destitit hunc itaque mundum rursum 
convertit fatum et connaturalis appetitus Deinde procedens ait 
transmutatus autem concidens  principio que et fini contrarium impetum 
impetui scissuram multam in ipso faciens aliam iterum corruptionem 
animalium omnimodorum efficit Et procedens iterum horum autem 


ipsi corporeitas causa complexionis que corporeitas pristine nature 
conversiva quia participans erat multa inordinatione antequam ad mundum 
qui nunc perveniret A compositore quidem enim omnia bona 
constructa sunt a pristino autem habitu quecumque difficilia et iniusta 
in celo fiunt hec ex illa ipse que habet et in aliis animalibus efficiuntur 
Quare inexistente inordinatione secundum Platonem sicut privatione 
nichil prohibet et ex suppositione generationem mundi dictam esse 
Aristotiles vero generationem secundum tempus supponens recte conclusit 
quod impossibile esse et fieri 
Vicissim autem constare et dissolvi usque illuc 
sed dispositiones ipsius 
Postquam contradixit dicentibus genitum quidem sed incorruptibilem 
mundum transivit ad dicentes genitum quidem sed corrumpi quidem et 
iterum generari vicissim et hoc continue ut Empedocles et Eraclitus 
videbantur dicere et posterius quidam Stoycorum Tales itaque ait Aristotiles 
et ipsos non dicere corruptibilem mundum sed eternum quidem 
servare alterationem autem ipsi apponere solam formam transmutantes 
Si enim est mundus tota materia specificata et ordinata et tunc autem 
quando dicunt ipsum corruptum esse speciem habet sed perfectiorem 
si forte aut imperfectiorem qui corruptionem hanc mundi dicit tale 
aliquid dicit ac si quis ex puero virum factum et ex viro puerum quandoque 
quidem corrumpi quandoque autem esse putet sic enim utique in 


transmutationibus et mundus manet mundus existens Non enim in 
habendo hanc aliquam formam determinate est mundus quoniam neque 
elementorum in invicem transmutationes et variationes et horarum 
successiones erunt utique corruptiones mundi sed sicut si ex Socratis 
corruptione Plato generaretur et ex corruptione Platonis iterum Socrates 
non utique aliquis diceret hominis hanc generationem et corruptionem ut 
hominis sed in formas diversas  transmutationem et maxime elementis 
ex quibus ambo consistunt eisdem manentibus sic et si ex hoc mundo 
fieret mundus alius vocatus sperus aut ut moderni dicunt novus et ex 
illo iterum iste alteratio utique erit mundi et non generatio aut corruptio 
Quamvis enim amicitia congregans elementa huius mundi soluti sperum 
faciat mundus iterum aliqualis est et ille elementorum concretivus ordo 
non contingens est sed mundi factivus et semper specie idem Solum 
autem utique corruptus esse diceretur mundus si <in> inordinata et alias 
aliter se habentia transmutatio ipsorum fieret Si autem et mundus 
uterque et semper eandem speciem habens uterque  facit enim aliquid 
et hoc scilicet mundi differentias easdem manere semper  quomodo 
utique erit hoc corruptio Maxime autem ait hoc scilicet utrumque 
mundorum semper eandem habere speciem assequi Empedocli dicenti 
easdem causas determinatas quamvis contrarias generationis et corruptionis 
scilicet litem et amicitiam si enim semper heedem cause determinate 


et materia eadem scilicet quatuor elementa incorruptibilia entia 
et ordinem qui fit ab utraque determinatum necesse esse et semper 
eundem et non alias alium Quare si mundus est continui subiecti 
consistentia et dispositio non que talis sed simpliciter videlicet totum 
continuum corpus quamvis quandoque quidem sic quandoque autem 
illo modo disponatur et ordinetur non utique mundus generabitur et 
corrumpetur sed dispositiones ipsius 
Totaliter autem genitum corrumpi usque illuc 
erit de hoc palam 
Ad tertiam transit opinionem ponentium genitum mundum dicentem 
corrumpi quidem ipsum genitum non tamen sic ut iterum reflectatur 
sed ut unumquodque corruptibilium dicimus corrumpi velut Socratem 
neque enim Socrates corruptus iterum Socrates fit Sic autem habere ait 
uno quidem mundo posito impossibile est infinitis autem tolerabilius Et 
causam statim subiungit quare impossibile sic habere in uno talem 
existentem nam materia ait et totaliter consistentia et natura ex qua 
genitus fuit mundus et ante fieri mundum erat in hoc possibilis transmutari 
et ex ipsa sic habente  mundus genitus fuit potentiam enim 
habuit ut transmutaretur in mundum quare et quando corruptus fuerit 
mundus transmutatur iterum in talem consistentiam ex qua genitus fuit 
habentem potentiam ut mundus ex ipsa generetur talis enim erat et 
prius Si autem hoc et utique generabitur iterum mundus ex ipsa sicut et 


prius nam habens potentiam ut generetur aliquid in infinito tempore 
utique generabitur Hoc autem qua non facta non possibile esse dicimus 
transmutari obscurum enter existens differenter exponit Alexander eam 
scilicet que sine generatione consistentiam que et antequam mundus 
generaretur erat sive id ex quo mundus genitus fuit non erat possibile 
transmutari in mundum sine generatione ut ex ipsa mundus fieret si 
autem per generationem palam quod habuit potentiam illa consistentia 
antequam mundus generaretur omnis enim generatio a potentia cui 
assequitur quando corruptus fuerit mundus et transmutatur iterum in 
talem consistentiam cum potentia iterum esse hanc ut ex ipsa mundus 
generetur Magis autem ait possibile tale esse hoc qua non genita si 
erat ingenita et eterna que ante hoc quod generaretur mundus consistentia 
impossibilis erat et transmutari hoc enim ipsi ponitur sic autem 
neque mundus utique genitus fuisset quoniam autem genitus est neque 
que ante generari consistentia ingenita erat et eterna Possibile ergo in 
illam et ex illa que subiciuntur ipsi transmutari ut et iterum ex ipsa 
generentur utrumcumque enim ipsorum ostensum fuerit genitum sive 
mundus sive id ex quo mundus ostensa sunt reflectentia Et bene ut 
estimo sic adiecit si enim ex tempore genitus mundus ante generari 
ipsum eternaliter preextitit que ante ipsum consistentia qua non genita 


sed eternaliter existente propter similiter semper habere non dicimus 
transmutari in mundum ostensum est enim hoc quia que in eterno et 
infinito prius tempore non transmutata fuerunt non adhuc utique transmutabuntur 
Hec autem dicit Aristotiles confessum accipiens hoc quod omne quod 
in parte temporis generatur hoc autem est secundum ipsum le fiens ex 
transmutatione generatur aliqua quia nichil ex non ente generatur Propter 
quod sepe dixi quod impossibile dicere causam propter quam tunc 
genitus fuit sed non prius aut posterius Qui autem secundum nos 
sapientes a principio temporis genitum esse mundum dicentes neque 
preexistere aliquam consistentiam putant ex qua mundus utique generaretur 
neque secundum transmutationem totaliter genitum esse sed ex 
non  ente subsistere non potentes dicere propter quam causam tunc sed 
non prius aut posterius substitit 
Ostenso igitur ab Aristotile quod impossibile unum entem genitum 
corrumpi et non adhuc reflecti infert quod infinitis entibus contingit 
magis hoc Et Alexander causam apponit non enim in materiam 
mundi ait dissolutio ipsius et corruptio que potentiam haberet ut generaretur 
mundus sed in alium mundum quibus infinitis existentibus in 
invicem succedentibus non necesse iterum ad eundem reditum fieri sic 
autem videbatur hiis qui circa Leucippum et Democritum Promptum 
autem ut estimo querere quid differt hec suppositio ab ea que vicissim 
instituit et dissolvit quam dixit Aristotiles nichil aliud facere quam 
eternum quidem construere mundum sed formam transmutantem ut 


Empedocles videbatur dicere Forte autem et magis hoc hiis qui circa 
Democritum convenit siquidem Empedocles diversas eorum qui apud 
ipsum mundorum species dicebat ita ut et nominibus uteretur diversis 
hunc quidem sperum hunc autem mundum proprie vocans mundi 
autem Democriti in alteros mundos transmutati ex eisdem athomis existentes 
hiidem specie fiunt etsi non numero nisi forte quia hii non supposuerunt 
effectivas causas determinatas sed motu athomorum ut 
contingit facto consistere effectus accidit non easdem mundorum species 
fieri sed alias alias et propter hoc non esse alterationem ut in illis 
transmutationem sed generationem et corruptionem et forte hoc videns 
Aristotiles dicebat in illis eundem ordinem et consistentiam generari 
qui dispositionis utriusque pro causa ponunt quod contrarium Sed si 
ut ait Alexander dissolutio hiis qui circa Democritum non in materiam 
fit sed in alium mundum quomodo hiis qui infinitos dicunt mundos hoc 
conceditur dicere sed non et hiis qui unum aut plures Forte igitur 
Aristotiles ypothesim investigans dicentium genitum quidem corruptibilem 
autem sic ut non reflectatur non accepit in mundum factam dissolutionem 
hanc enim alterationem dicebat sed in non ens et hoc hiis quidem 
qui unum mundum supponunt dicebat non procedere infinitis 
autem entibus contingere magis nam corrupti non redibunt propter infinitatem 
Et non quia possibile sic dicere dixit hoc contingit magis sed 
ad comparationem unum dicentium et corrumpentium sic ut non reflectatur 
ibi enim et deficeret utique mundus quod in infinitis non fit Quod 
autem neque hanc positionem contingentem putet manifestavit dicens 


sed tamen et hoc utrum impossibile aut possibile erit palam ex posterioribus 
 Non solum enim iam ostensum est quod non sunt infiniti 
mundi eo quod neque infinitum est corpus et eo quod neque plures uno 
sunt et quia ingenerabilis et incorruptibilis est mundus sed et in 
secundo de hoc ostendet quod ingenitus et incorruptibilis Considerandum 
autem ait Alexander forte in posterioribus libris interimens 
athomos ex quibus et propter que mundorum infinitas secundum supponentes 
ipsos simul et opinionem ipsorum hanc impossibilem existentem 
coostendit Forte autem non in longum reiciens Aristotiles dixit erit 
manifestum ex posterioribus neque tamquam ostensurus hoc quod non 
sint infiniti mundi  hoc enim iam ostensum est  sed tamquam 
consequenter de hoc dicens Argumentor autem ex superducta causali 
coniunctione enim Sunt enim ait quidam quibus contingere videtur et 
ingenitum ens corrumpi et genitum incorruptibile perseverare que quidem 
ipse interimens ostendet quia quod ingenitum semper incorruptibile 
et quod corruptibile genitum Hiis autem ostensis ostendetur quod sicut 
genitum non est possibile eternaliter esse sed reflecti iterum ad esse si 
autem hoc palam quod impossibile et que ex infinitis mundis corrumpuntur 
non adhuc reflecti Et est hec Alexandri suspicio dicentis occultatam 
esse in proposito sermone eam que adversus dicentes corruptum 
mundum non adhuc fore contradictionem 
Exemplum autem dicentium genitum incorruptibilem perseverare 
induxit quod in Timeo Platonis dicitur quod enim non ambo premissa 


scilicet ingenitum aliquid ens corrumpi et genitum incorruptibile perseverare 
putat dici a Timeo manifestavit ipse inferendo ibi enim ait 
celum genitum quidem esse non solum sed et fore reliquo semper tempore 
Et communiter autem Alexander ait possibile intelligere le in 
Timeo scriptum eiusdem enim rationis genitum aliquid incorruptibile 
dicere et ingenitum corruptibile sed et inordinatio ait ex qua mundus 
genitus est secundum ipsos ingenita existens corrupta est in ordinem et 
mundum transmutata Sed palam quod si corporeum est vel visibile 
quod inordinatum secundum Platonem ut insinuat dicens assumens 
deus omne quodcumque erat visibile non quietem ducens sed motum 
fluctuose et inordinate palam quod et genitum etiam ipsum ait Plato 
nam visibile omne fiens  et genitum determinavit Forte igitur huius positionis 
dicentis aliquid esse ingenitum quidem corruptibile autem nullus 
preexistit neque secundum apparens sic dicte sed Aristotiles gratia perfecti 
divisionis et illud membrum proposuit et simul quia conversio ingenerabilis 
et incorruptibilis faciet ipsi ad ostendendum quod et genitum et 
corruptibile ad invicem convertuntur Quoniam autem eius que in 
Timeo inordinationis etiam hic meminit Alexander tamquam preexistentis 
ante mundum secundum Platonem et ego iterum reduco ad 
memoriam quod Plato ait tempus cum celo genitum esse quomodo igitur 
ante celum secundum tempus aliquid preexistere possibile Et quia 
quod corporeum quantum in se ipso et solubile et inordinatum existens 
et eternum et dispositum ostendit propter dei bonitatem consonante sibi 


et Aristotile quando dicit mundum propter ipsum quidem finitam habere 
virtutem sed propter moventem causam semper mobilem et infinite virtutis 
fieri Ad dicentes autem ait genitum et incorruptibilem mundum 
aut ingenitum naturaliter quidem dictum est prius quando ostendit 
celum ingenitum existens et incorruptibile ex eo quod fiens quidem et 
corruptum omne ex contrario generari et in contrarium corrumpi celo 
autem nichil esse contrarium si enim esset aliquid contrarium sibi 
haberet utique illud motum contrarium circulari motui contraria enim 
naturaliter sunt que contrarios habent secundum naturam motus Ostenso 
igitur quod circulari motui non est motus contrarius habet consequens 
quod neque circulariter mobili sit aliquid contrarium huic autem quod 
neque generetur ipsum neque corrumpatur Et est ostensio naturalissima 
sumpta ex causa generationis naturalium corporum et corruptionis 
scilicet ex contrariis et in contraria esse generationes et corruptiones 
sed dicta est de celo solum universaliter autem de omni considerantibus 
si possibile genitum aliquid incorruptibile esse aut ingenitum corruptibile 
erit et de celo palam nam cum universalibus particularia condemonstrantur 


Primo autem dividendum usque illuc immanifestum enim secundum 
quam naturam sibi accidit quod dictum est 
Proponens inquirere si possibile assequi genito incorruptibile quoniam 
multipliciter unumquodque horum dicitur oportere ait primo ipsorum 
significata distinguere et huius oportunitatem  docet bene Nam in 


hiis que multipliciter dicuntur si quis non dividat significata et non 
determinat de quo ipsorum inquisitio est necesse est mentem audientis 
confuse se habere Apposuit autem ex habundanti hoc quamvis nichil 
differat ad rationem quia et tunc oportet multipliciter dictum dividere 
Quandoque autem nichil differt ad rationem divisio multipliciter dicti 
aut quando notum fuerit secundum quod significatum rationes fient sed 
et tunc ait confuse se habet aliqualiter audientis mens fantasians multa 
significata Vel ad rationem dicentis ait nichil differre divisionem multipliciter 
dicti quando dicens ut in uno et eodem facit sermonem neque 
exercitii gratia neque sophistice ad aliud et aliud significatum transferens 
tunc enim ut quidem ad dicentem nichil facit divisio multipliciter 
dicti audiens autem confuse se habet et hoc immanifesto existente quod 
ostensum est de quo significato ostensum est 
Dicitur autem ingenitum usque illuc neque 
enim esse generari aiunt tangens et motum 
Proponens dividere ingeniti significata primo quidem illud ait quod 
et quidem prius non ens posterius autem ens ingenitum tamen dicitur 
tamquam sine generatione hoc est motu aliquo et extensione veniens ad 
esse Nam que generatione non indigent ad subsistentiam merito ingenita 
dicuntur sicut quidam tangi et moveri dicunt et tactum simul totaliter et 
inextense generari putant et motus dicunt non esse generationem neque 


transmutationem neque per generationem aut motum quod non movetur 
ad moveri procedere si enim et motus transmutatio quedam est erit 
utique transmutatio transmutationis et motus motus et hoc in infinitum 
quod quidem nunc in alios remisit dicendo quemadmodum quidam in 
quinto autem de Naturali auditu ipse ostendit Forte autem tactus 
quidem et coruscatio et universaliter que subito et sine tempore videntur 
subsistere et principium et medium et finem habent vie a non ente ad 
esse et per generationem procedunt ad esse et tempus mensurat ipsorum 
generationem quamvis minimum existens occultet sui extensionem 
motus vero et  generatio et transmutationes existentes aliorum motorum 
et generatorum et transmutatorum secundum ipsas non patiuntur neque 
enim vie in viis sunt neque protensiones in protensionibus neque mensure 
ut mensure mensurantur Quando autem motum et generationem et 
transmutationem ut species quasdam consideramus a non esse ad esse 
procedentes tunc et horum intelligimus generationem sicut et mensuram 
puta cubitum quando ut corpus distensum intelligimus mensurari 
et ipsam dicimus quamvis et in hoc possibile sit dicere quod si est 
mensura mensure necesse in infinitum ire sed neque ut mensure mensura 
est sed ut corporalis extensionis neque ut motus movetur neque ut 
generatio generatur neque ut transmutatio transmutatur sed ut et ipsa 
prius quidem non entia posterius autem entia cum tempore transmutantur 
Et michi videtur etiam Aristotiles propterea quod intellexit talem 
ipsorum transmutationem in alios remisisse sermonem dicendo quemadmodum 
quidam et non enim esse generari aiunt 


Uno autem si quid contingens fieri usque illuc 
aut per non facile neque cito aut bene 
Secundum significatum ingeniti tradit quod contingit quidem fieri aut 
sine fieri ad esse procedere quod quidem dixit ipse fieri nondum 
autem processit ad esse Sic ingenita dicitur domus que contingit fieri 
et que fit nondum autem existens 
Tertium ingeniti significatum enumerat scilicet quod omnino impossibile 
generari Quoniam autem et id quod sine generatione ad esse 
provenit quale erat primum significatum sed tamen quandoque quidem 
est quandoque autem non est ab hoc separans tertium significatum 
impossibile generari ait ut quandoque quidem sit quandoque autem 
non Per hoc autem quod impossibile generari a secundo separat ipsum 
illud enim contingens generari aut genitum esse sine generari dicebatur 
Hoc igitur est quod principaliter ingenitum quod neque impossibile 
genitum esse ut non quandoque quidem  sit quandoque autem non sic 
autem entium quidem ingenita que eterna non entium autem que nullatenus 
possibilia esse 
Videtur autem michi le totaliter appositum esse ad significandum 
quod prima significata aliqualiter ingenitum habebant sed non totaliter 
et perfecte Dicto autem totaliter impossibile generari dividit impossibile 
dupliciter uno quidem modo qui cum le totaliter intelligitur secundum 
quem non est verum dicere quia fiet utique totaliter secundum 


quodcumque geniti significatum omnia enim interimit le totaliter 
altero autem secundum quem grosse dicitur et improprie impossibile in 
hiis que non de facili aut non cito aut non bene nam et hoc omnino 
celeriter et magis improprie impossibile fieri et ingenitum dici quare 
cum hoc quatuor utique erunt ingeniti significata 
Eodem autem modo et genitum usque illuc sive 
etiam nondum existente sed contingente 
Assignatis ingeniti significatis transit ad significata geniti et ait ipsa 
eodem modo cum illis assignari quia unumquodque ad unumquodque 
convenienter oppositum assignatur Et primo exponit geniti significatum 
quod non ens prius est sive per generationem sive sine generari 
quandoque quidem non ens iterum autem ens sicut tactus genita enim 
omnia que talia quia prius non entia posterius sunt quamvis modus 
perventionis ad esse sit diversus Opponitur autem hoc significatum 
dicto ingeniti significato quod nondum ens possibile fieri nam nondum 
enti et propter hoc ingenito opponitur id quod iam ens ex non ente et 
propter hoc genitum dictum Secundum autem geniti significatum quod 
possibile generari sive vero determinato possibili sive per de facili aut 
cito aut bene contraposuit autem hoc ei quod secundum impossibile 
ingeniti significato primo quidem modo impossibilis quod propter hoc 


dicitur possibile quia verum est de ipso quod fiet utique secundo 
autem modo quod de facili fit aut cito aut bene dicitur enim possibile 
fieri et hoc sicut impossibile quod non de facili fit Tertium autem 
vel quartum geniti modum exponit cuius transmutatio ex non ente in ens 
per generationem fit sive iam sit hoc sic esse habens sive etiam nondum 
sit Opponitur autem modus iste primo dicto ingeniti ingenitum 
quidem illud erat cuius que ad esse transmutatio  non erat per generationem 
genitum autem hoc cuius que ex non ente ad esse transmutatio non 
aliter est quam per generationem 
Sic quidem Alexander laboriose exposuit et contraposuit geniti significata 
significatis ingeniti Forte autem primum geniti significatum quod 
et principalissimum est contraponitur ad tertium ingeniti quod quidem 
et ipsum principalissimum ingeniti significatum insinuat scilicet totaliter 
impossibile generari ut quandoque quidem sit quandoque autem 
non siquidem hoc genitum est quod non ens prius posterius est quandoque 
quidem non ens qualiscumque modus sit ipsi perventionis ad 
esse 
Et corruptibile autem et incorruptibile similiter 
usque illuc quod dicit utique euftharton 
Consequenter corruptibilis et incorruptibilis significatorum divisionem 
tradit a corruptibili principium faciens Et primum ait corruptibilis 


significatum quod prius quidem ens posterius autem non ens aut contingens 
non esse sive per corrumpi ad non esse transmutetur sive etiam 
sine hoc ut tactus nam sic corruptibile non propter modum transmutationis 
dicitur corruptibile sed propter quandoque quidem esse quandoque 
autem non Punctandum autem ad hoc aut contingit ut deficiens 
scilicet posterius non esse per punctationem cointelligamus Et est iste 
modus primo modo geniti oppositus nam opponitur genitum corruptibili 
quidem ut contrario ingenito autem ut negationi illud autem genitum 
erat quia quod primo non ens posterius est sive genitum sive sine 
generari quandoque quidem non ens iterum autem ens quod quidem 
hic significavit per hoc sive corruptum quandoque et transmutatum sive 
etiam non Propter quod non videtur michi bene Alexander dicere quod 
potest aliquis ex littera hac sive corruptioni subiectum quandoque et 
transmutationi sive non intelligere tamquam dicat ipse corruptibile quod 
ydoneitatem habet corrumpi etsi non corrumpatur aliquando eo quod 
prohibeatur ut quod in athomo paleare Sed quod quidem significavit in 
genito scilicet sive fiens sive sine fieri quandoque quidem non ens 
iterum autem ens hoc significat cum oppositione scilicet sive corruptioni 
subiectum aliquando et transmutationi sive etiam non Secundum 
autem significatum corruptibilis tradit quod est pars eiusdem scilicet 
quod per corrumpi  transmutatur ex ente in non ens secundum quod non 
adhuc tactus corruptibiles dicuntur quod quidem opponitur tertio modo 


geniti Tertium autem corruptibilis significatum ait quod facile corrumpitur 
quod euftharton consuevimus vocare magis proprie opponitur 
autem hoc secundo geniti significato partialius est autem et hoc dicere 
possibile corrumpi sive per verum determinato possibili sive per 
facile 
Et de incorruptibili eadem ratio usque illuc 
prius existentes postremo non sunt 
Primum incorruptibilis significatum exponit quod sine corruptione 
quandoque quidem ens quandoque autem non ens tales autem tactus 
quia sine corrumpi prius existentes posterius non sunt Equivalet autem 
hoc partialiter primo significato corruptibilium Nam et illud corruptibile 
dicebatur quia ex ente ad non ens transmutatur etsi non per corrumpi 
hoc autem incorruptibile quod etsi transmutetur ex ente ad non ens sed 
non per corruptionem Et palam quod hoc quidem incorruptibile propter 
modum transmutationis illud autem corruptibile propter prius ens posterius 
non esse 
Aut ens quidem impossibile non esse 
usque illuc neque hoc tangi 
Hec littera ait Alexander tota fere omnibus videtur non convenienter 
poni in divisione incorruptibilis corruptibilis enim significatum sed 
non incorruptibilis per ipsam exponi videtur Nam hoc tu enim es et tactus 
nunc talem quendam corruptibilis modum significat et videtur idem 


significari cum ea que in divisione corruptibilis que dicit sive enim 
prius ens aliquid posterius non est aut contingit non esse corruptibile 
esse dicimus sive corruptioni subiectum aliquid et transmutationi sive 
non Propter quod et hii quidem dicunt ibi litteram debitam scribi hanc 
in divisione corruptibilis tamquam aliam litteram transtulisse scriptorem 
dupliciter peccantem et quia non exterius servavit ipsam tamquam aliam 
litteram et quia transtulit  inde Alii autem ait esse quidem <in> incorruptibili 
dicunt idem autem significantem cum dicenda hac scilicet et 
nondum corruptum contingens autem posterius non esse non oportune 
in serie haberi aiunt ad illam enim aliam facere litteram non tamen ait 
omnino dissonam ab incorruptibilis divisione videtur enim dicere incorruptibile 
per ipsam le ens quando est sive possibile sit quandoque non 
esse sive etiam corrumpendum quandoque et propter hoc non futurum 
nunc vero ens ad nullum horum aspicientibus nobis nisi ad esse ipsius 
solum et propter hoc dicentibus ipsum incorruptibile 
Hec quidem Alexander Et quod quidem et ens quando est propter 
hoc ipsum scilicet nunc quidem esse incorruptibile vocat etsi debeat 
corrumpi palam et ex eo quod subinfertur paulo post scilicet et nondum 
corruptum contingens autem posterius non esse Non autem totam litteram 
estimo hoc significare nam principium litere in pluribus librorum 
qui ad me devenerunt non sic habet ut Alexander scripsit aut ens quidem 
et possibile non esse sed sic aut ens quidem impossibile autem 


non esse Et si sic habeat duo significata incorruptibilis dicendo scilicet 
quod planius et proprie per hoc aut ens quidem impossibile autem non 
esse et quod non proprie quod secundum nunc ens per hoc aut non 
essendum aliquando nunc autem ens et exempla talis apponens hoc 
scilicet tu enim es et tactus nunc et subiungens quia etsi secundum 
nunc esse incorruptibilia dicantur sed tamen corruptibilia sunt secundum 
veritatem quia erit aliquando quando non verum dicere quia es 
neque hec tangi quorum hoc quidem cum corruptione non adhuc est 
hoc autem sine corruptione hec igitur cum dixisset obscurius consequenter 
eadem planius tradit quod quidem proprie per hoc maxime 
autem proprie ens quidem impossibile autem corrumpi ita ut nunc ens 
posterius non sit aut contingat non esse quod quidem opponitur primo 
corruptibilis significato et primo geniti quod autem minus proprie dicitur 
incorruptibile per hoc aut et nondum corruptum contingens  autem 
posterius non esse equivalet autem hoc secundo modo 
Ultimum autem incorruptibilis significatum apposuit quod non facile 
corrumpitur quod disfthartum dicitur scilicet oppositum euftharto 


Si itaque hec sic habent usque illuc 
et mille et unum 
Postquam divisit significata ingeniti et geniti et corruptibilis et incorruptibilis 
de possibili et impossibili proponit docere quomodo dicuntur 
et quia usus fuit ipsis in significatorum distinctione et etiam quia utilia 
sunt sibi hec ad propositi ostensionem hoc autem erat neque genitum 
aliquid incorruptibile neque ingenitum corruptibile possibile esse siquidem 
ut ipse dicet ingenitum quidem et incorruptibile per impossibile 
determinata sunt que proprie dicuntur de quibus est sermo ingenitum 
enim est quod non possibile generari ut prius non ens posterius sit nam 
dyametrum lateri commensurabilem esse propter hoc ingenerabile quia 
non ens possibile posterius esse et incorruptibile principaliter illud dicimus 
quod quidem nunc ens impossibile posterius non esse genitum 
autem et corruptibile per possibile determinantur genitum enim quod 
prius non ens posterius possibile esse et corruptibile quod ens quidem 
contingens autem quandoque non esse Necessaria igitur possibilis et 
impossibilis determinatio Dicit igitur quod omnis potentia ad excellentiam 
et ad maximum eorum que potest et est neque enim quod supra 
hoc potest si enim adhuc potest non erat hoc quo determinabatur 
potentia neque ad id quod interius et minus dicitur potentia non enim 
hoc solum potest Potentia igitur non potens plus quam centum stadia ire 
aut levare pondus plus quam centum talentorum horum utique erit 
potentia nam que intra hec necesse quidem ipsam posse sed non hiis 


determinatur sed sicut minor gravitas in maiori ita et minor potentia in 
maiori continetur et est maior quidem maioris potentie propria minor 
autem minoris Sicut autem potentia extremo et excellentia eorum que 
potest determinatur ita impotentia primo eorum que non potest quod 
quidem secundum superexcellentiam dixit  Aristotiles non sic ut in 
potentia superexcellentiam dixit nam illa quidem maximum significavit 
eorum que potest hec autem superexcellentia primum et minimum 
eorum que non potest significat quod quidem secundum superexcellentiam 
eorum que potest subsidentiam habet nam qui 
quatuor stadia ire potest quinque que superexcellunt quatuor non adhuc 
potest si autem plura adhuc magis impotens est sed prima quinque 
sunt que impotentiam determinant 
Nichil autem nos turbet usque illuc velocitas 
autem que maioris 
Cum dixisset potentiam determinari plurimo eorum que potest et quia 
qui quod amplius potest et quod minus potest intellexit eam 
que a sensibus instantiam Contrapassim enim videntur habere sensus ad 
potentias sicut et Plato in Legibus notavit nam maior sensus minori 
sensibili determinatur quod minor non adhuc potest apprehendere Nam 


minimum visibile et obscurissimum audibile est fortiorum sensuum et 
non solum in visu et auditu est hoc sed etiam in aliis sensibus nam 
debiliores qualitates secundum unumquemque validiores sensus magis 
percipiunt Quare sicut potentia determinatur maximo eorum que potest 
ita sensus minimo eorum que sentit Hanc instantiam et ante manifestam 
ipsam facere solvens determinetur ait secundum excellentie terminum 
quod dicitur proprie possibile Ait quod summitati omni potentie 
convenit non maiori aut minori determinetur sic enim dissonabunt sensuum 
possibilia ad alia si quidem enim per maius determinatur quod 
possibile non adhuc potentior sensus qui minoris perceptivus si autem 
per minus non adhuc potentior qui potest levare maiorem gravitatem et 
plura stadia ambulare Sed oportet ait excellentiam ubique potentie per 
finem determinari illius quod potest potens sive maius sit quod ultimum 
sive minus In gravitatibus quidem enim ultimum est eorum que potest 
tollere levans quod maximum si enim levans quis decem talenta potest 
etiam viginti levare et triginta et usque quinquaginta ultimum est eorum 
que potest quinquaginta in sensibilibus autem minimum est quod ultimum 
 qui enim videt digitalem magnitudinem si et dimidium huius 
potest videre et quartum et usque ad centesimum hoc est ultimum quo 
determinatur excellentia visive virtutis Quare quod quidem minimum 
proprium est excellentis sensus nam maior minoris est perceptivus 
quod autem maximum proprium excellentie potentie aliorum ultimum 
autem eorum que potest commune ambarum est scilicet sensitive et aliarum 


Alexander autem ait quod et in sensibilibus possibile a maximo 
excellentiam sensitive virtutis caracterizari si in distantiis accipiatur 
magnitudo a quibus sensus percipit maior enim visiva virtus que a 
maiori distantia videt et auditus qui a maiori audit et odoratus similiter 
Sed primo quidem non distantia est in talibus quod sensibile et possibile 
deinde non in omnibus sensibus est hoc accipere nam tactivus sensus 
sive maior sive minor fuerit non apprehendit non immediate distans 
tangibile attamen ultimum eius quod potest etiam in tangibilibus determinat 
excellentiam virtutis nam que minime magnitudinis aut figure aut 
debilissime duritiei aut mollitiei perceptivus sensus excedit secundum 
virtutem supra non talia Etsi dicat igitur Aristotiles videns enim stadium 
visibilis magnitudinem determinat quia stadialis non distantiam 
a qua quod videtur videtur 
Posita autem ab Aristotile dubitatione que a sensu et ostenso qualiter 
in sensibilibus minora determinant excellentias virtutum ait nichil hoc 
differt ad assignatam potentie et impotentie rationem nam maior quidem 
que excellens potentia et que excellens impotentia sed excellentia 
a virtute determinatur quando hec quidem excesserit hec autem defecerit 
in eadem specie que in re possibili Sed quando potentia ipsa secundum 
se consideratur simplex excellentie ratio quando autem cum possibili 
visus quidem et totaliter sensus qui minoris sensibilis excedit 


velocitas autem que amplioris distantie in equali tempore pertransitiva 
Excellentia vero virtutis qualitercumque se habeat quod possibile 
excellentia est et verum est quod prius dictum fuit quod excellentia 
determinatur virtus ad ultimum eorum que potest dicta 


 Si itaque sunt quedam possibilia esse et non 
usque illuc sed hoc impossibile 
Cum preaccepisset oportuna ad propositum consequenter illis utens 
ostendet quod neque genitum aliquid incorruptibile esse est possibile 
neque ingenitum corruptibile Hoc autem ostendet preostenso quod 
omne quod accipitur sive substantia sit sive quantum sive quale sive 
quodcumque predicamentum necesse habere virtutem ipsius esse et non 
esse non in infinitum sed determinato tempore habere utramque virtutem 
Si enim non est determinatum tempus ipsius esse et iterum quod 
ipsius non esse neque est aliquod extra illud tempus ut minus sit acceptum 
tempore aliquo sed semper plus est omni preaccepto palam quod 
infinito tempore erit possibile esse et non esse alio infinito quod quidem 
impossibile Si igitur quod quidem genitum et incorruptibile dicitur 
potest <in> infinitum non esse tempore precedente et in infinitum esse 
tempore sequenti quod autem ingenitum quidem corruptibile autem 
potest esse in infinitum tempore quod precessit si quidem ingenitum et 
non esse tempore sequenti si quidem corruptibile impossibile autem in 
infinitum simul ipsius esse et non esse potentiam habere ut ostendetur 
impossibile ergo et genitum aliquid ens incorruptibile esse aut ingenitum 
corruptibile 


Principium autem sit hinc usque illuc sed ipsius simul agere 
Principium facit ostensionis huius quod impossibile sit aliquid infinito 
tempore simul ipsius <esse> et non esse potentiam habere hoc scilicet 
ostendere quod non idem est falsum et impossibile neque qui supponit 
falsum iam et impossibile supponit et quia consequitur impossibili quidem 
impossibile falso autem falsum ut in primo Priorum Analeticorum 
ostendit Et primo quod non idem sit falsum et impossibile 
ostendit dividens utrumque ipsorum in id quod simpliciter et quod ex 
suppositione ut que multipliciter dicuntur cum distinxerit eligat illa de 
quibus sermonem faciat nam eorum que simpliciter et proprie  dicuntur 
indigebit ad proposita et consequentie horum ad invicem Per exempla 
autem defective interpretata quod secundum se quidem necessarium ens 
ex suppositione autem impossibile factum statuit Nam duobus rectis 
equales habere tres angulos trigonum ex necessitate inexistens ipsi ex 
suppositione impossibile erit si quis supponat angulum qui extra trigonum 
duobus interioribus qui ex opposito non equalem esse sed vel 
maiorem ipsis vel minorem et hoc dyametrum tetragoni incommensurabilem 
esse lateribus necessarium existens impossibile ostendetur si aliquis 
supponat in orthogoniis isocheleis triangulis subtensam recto 
angulo equalem vel duplam esse uniuscuiusque continentium suppleto 
enim tetragono subtensa dyameter facta commensurabilis erit lateribus 


vel equalis existens vel dupla impossibile autem commensurabilem 
esse et conclusum est impossibile ex suppositione Alexander autem 
hoc exemplum ait esse eius quod secundum se quidem impossibile ex 
suppositione autem possibile scilicet dyametrum esse commensurabilem 
coste Et possibile est etiam sic recipi et maxime quia etiam Aristotiles 
de ambobus proponebat dicere scilicet de impossibili et possibili 
que ex suppositione ubi dixit est autem impossibile et possibile et 
falsum et verum hoc quidem ex suppositione 
Sed ex suppositione verorum et falsorum non adhuc posuit propria 
exempla aut tamquam ex dictis de ex suppositione impossibili et possibili 
cognoscentibus nobis qualiter ex suppositione fit falsum et verum 
 die enim nunc existente ex suppositione erit falsum non esse diem 
erit autem diem non esse si quis supponat solem sub terra esse et falsum 
ens secundum se scilicet noctem nunc esse verum ex suppositione 
invenietur si quis supponat nunc solem sub terra esse  aut igitur tamquam 
ex dictis de possibili et impossibili plano existente et de hiis sermone 
pretermisit ipsorum exempla aut tamquam non differentibus in 
hiis que ex suppositione veris et possibilibus et falsis et impossibilibus 
contentus fuit hiis que in illis exemplis ut ait Alexander Nam dyametrum 
commensurabilem esse eius quod ex suppositione possibilis exemplum 
acceptum et eius quod ex suppositione veri erit utique exemplum 
secundum se enim falsum existens scilicet commensurabilem esse ex 
suppositione verum fit ut secundum se  verum ens et possibile quod duobus 
rectis equales habeat trigonum ex suppositione fit falsum et impossibile 


si quis supponat eum qui extra trigonum angulum maiorem vel 
minorem duobus intrinsecis ex opposito Forte autem neque in hiis idem 
est falsum et impossibile sed impossibile quidem semper et falsum falsum 
autem non semper impossibile Secundum se enim verum existens 
me sedere ex suppositione erit falsum si quis me protensum supponat 
non autem impossibile le sedere siquidem potest sedere 
Post ex suppositione autem possibilia et impossibilia et falsa et vera 
et docet que simpliciter et proprie talia de quibus sermonem faciet Et in 
hiis maxime differentiam ostendit falsi et impossibilis ex quibus et veri 
et possibilis differentiam est facile intelligere Nam non stantem potentem 
autem stare dicere stare falsum quidem non impossibile autem et 
possibile quidem non verum autem si ponitur posse stare ipsum aliquando 
Simul autem dicere stare et sedere eundem in eodem tempore 
cum hoc quod falsum est et impossibile simpliciter est Similiter autem 
et dyametrum commensurabilem esse lateri non solum falsum est sed et 
impossibile ostensum est quia impossibile cum hoc quod impossibile 
est semper etiam falsum est Si enim assequerentur invicem non erat 
oportunum dicere non solum falsum sed et impossibile 
Ostenso autem quod aliud est falsum et aliud impossibile consecutive 
infert non itaque idem est supponi falsum et impossibile neque supponi 
falsum idem est cum supponi impossibile Est autem dignum attendere 
quod non idem est supponi aliquid impossibile aut falsum et quod ex 
suppositione dictum impossibile aut falsum nam dicens quidem sit 


dyameter commensurabilis lateri impossibile aliquid supponit dicens 
autem si subtensa continentibus rectum angulum lateribus invicem 
equalibus equalis est ipsis commensurabilis erit dyameter lateri iste ex 
suppositione  impossibilis impossibile aliquid conclusit et qui die existente 
dicit si sol sub terra est nox est ex suppositione falsi falsum aliquid 
dicit consequentia in hiis salvata 
Consequenter autem et reliquum induxit quod accidit impossibile ex 
impossibili sed non ex falso simpliciter nisi contingat falsum impossibile 
ens Hoc autem sine demonstratione nunc posuit quia ostenderat in primo 
Priorum Analeticorum consequentias convenienter se habentes ut 
falso quidem falsum assequatur impossibili autem impossibile 
Deinde consequenter et aliud quiddam assumit utile sibi ad premissi 
ostensionem quod oppositorum puta ipsius stare et sedere simul habet 
aliquid potentiam non tamen sic ut et simul actus potentiarum harum 
habeant hoc enim impossibile scilicet agere simul secundum contrarias 
sed ut in alio et alio tempore et hiis agant seorsum non sic autem 
in alio ut in determinatis velut pubescere quidem in hoc decalvari 
autem in hoc si enim sic non adhuc potentias simul habet oppositorum 
nam qui senuit non potest pubescere sed quando nichil magis in hoc 
tempore huius potentie actum quam opposite sibi tunc simul quidem 


amborum potentias dicetur utique ut standi et sedendi non tamen simul 
ambos actus agere Qui autem dicit <in> infinitum aliquid plurium et 
oppositorum potentiam habere non tamquam in alio tempore et alio 
actus habituro ipso dicit non adhuc enim in infinitum habebit potentiam 
ipsorum si est aliquando non possibile actum alicuius ipsarum habere 
sed qui hoc dicit dicit simul posse plurium et oppositorum actus habere 
quod quidem impossibile Si igitur dicat aliquis ipsius esse et non esse in 
infinitum aliquid habere potentiam ut simul secundum ambo potente 
agere dicit quod quidem impossibile impossibile enim simul plura et 
opposita agere aut pati 
Itaque si quid infinito tempore ens corruptibile est usque 
illuc omne igitur semper ens simpliciter incorruptibile 
Preacceptis utens ostendit consequenter quia quod eternum incorruptibile 
 est deinde quod et ingenitum deinde iam quod et convertuntur hec 
ad id quod eternum hoc est quod et ingenitum et incorruptibile eterna 
sunt proponens ostendere si non assequuntur ait invicem ingenitum 
et incorruptibile neque eternum utrique ipsorum assequetur Ut 
autem ostendat quod incorruptibile et ingenitum invicem assequuntur 
ostendit prius quod genitum et corruptibile contraconsequuntur Et sic 
erunt universaliter ostensa que promisit quod impossibile aliquid ingenitum 


ens corrumpi aut genitum aliquid incorruptibile perseverare siquidem 
et ingenitum et incorruptibile eterna sunt et si ingenitum et incorruptibile 
et genitum et corruptibile assequuntur invicem quilibet enim 
trium horum processuum quibus usus fuit ostendit promissa Si enim 
eterna sunt que ingenita et incorruptibilia impossibile aut ingenitum corruptibile 
esse aut genitum incorruptibile neque enim genitum neque 
corruptibile possibile est eterna esse si etiam assequuntur invicem genitum 
et corruptibile et incorruptibile et ingenitum etiam sic impossibile 
ingenitum aliquid ens corrumpi aut genitum existens incorruptibile perseverare 
Primo igitur ostendit ex predictis quod eternum incorruptibile est et 
non utique erit corruptibile Preacceptum est autem quia quod ad infinitum 
tempus plurium potentiam habet puta ipsius esse et non esse sic 
ipsas habet ut et actus ipsarum simul suscipere potens si enim est 
quando non potest agere secundum ambo frustra dicitur ad infinitum 
ipsorum potentiam habere omnis enim potentia est alicuius actus potentia 
Quare quod ad infinitum potentiam habet ipsius non esse tale enim 
utique erit quod supponitur eternum corruptibile quoniam omnis potentia 
est actus potentia fiet utique aliquando in non esse et non impossibile 
supponi hoc ipsi adesse secundum actum quod poterat quare supponatur 
corruptum etsi nondum corrumpatur Erit autem ypothesis hec 
falsa quidem si nondum est corruptum non impossibilis autem siquidem 
habet potentiam ut corrumpatur Sed si eternum ens corrumpitur 
aliquando necesse ipsum simul esse et non esse quod quidem non 
solum falsum est sed et impossibile Non erat autem ypothesis impossibilis 
sed falsa solum scilicet nunc si forte corrumpi quod potentiam 


habet ut hoc patiatur Non penes ypothesim ergo impossibilis consequentia 
non enim assequitur falso impossibile sed penes id quod a 
principio totum impossibile ens scilicet ad infinitum tempus potentiam 
habere ipsius non esse hoc enim dicit qui eternum aliquid  corruptibile 
supponit nam semper ens potentiam habere ait huius quandoque non 
esse quare si supponatur non ens simul ens et non ens erit  quo quid 
utique erit impossibilius  ens quidem ad infinitum potentiam quamcumque 
habens esse necesse ad infinitum nam non subsistens neque 
utique potentiam habere dicetur non ens autem quia supponitur hoc 
patiens quod quidem poterat Et hoc explanans Aristotiles adiecit hoc si 
itaque infinito tempore nam infinito tempore potentiam habens et esse 
infinito tempore necesse sive ipsius esse et non esse habeat potentiam 
quod quidem preaccepit sive et solius ipsius non esse habeat potentiam 
Frustra igitur estimo Alexandrum velle cointelligere cum hoc quidem si 
autem infinito tempore hoc amborum aliquid potentiam habet et 
iterum cum hoc sit existens quod potest hoc esse que et non esse sufficit 
enim ad semper ipsum esse supponi infinito tempore ens et etiam hoc 
ad infinitum potentiam ipsius non esse nam corruptibile esse ad infinitum 
nichil aliud significat quam quod ad infinitum tale enim potentiam 
habens ad infinitum cuiuscumque maxime autem ipsius esse et non 
esse 
Concludens autem hanc rationem Aristotiles omne igitur ait semper 
ens simpliciter incorruptibile hoc est non habens potentiam ut corrumpatur 
neque tale ens ut corruptibile dicatur hoc enim appositio del simpliciter 
significat Si enim semper ens non simpliciter incorruptibile sit 


sed cum potentia ipsius corrumpi aut huius scilicet non esse ostensum 
est impossibile consequens scilicet idem esse et non esse secundum 
actum quod quidem non falsum supponenti assecutum est sed impossibile 
scilicet supponenti eternum corruptibile Merito igitur concludens 
dixit quod omne semper ens simpliciter incorruptibile est 
Similiter autem et ingenitum usque illuc 
semper que posse esse et semper non esse 
Ostenso quod semper ens incorruptibile sit consequenter ostendit 
quod et ingenitum et altero a priori et eodem etiam nunc processu utens 
Supponens enim ipsum genitum inducit quod erit possibile tempore 
aliquo non esse Ut enim corruptibile dicimus quod potest post esse non 
esse sic  genitum quod potest ante esse non esse suppositum autem 
semper esse impossibile non esse neque igitur infinito tempore potest 
non esse neque finito quocumque enim supponit quis finito tempore 
non esse ipsum impossibile supponit Si enim infinito tempore est quod 
ipse dixit potest esse palam quod et illo finito est omne enim tempus 
finitum in infinito continetur Sic quidem igitur intellectu semper entis 
usus nunc ostendit quod semper ens etiam ingenitum est si hoc quidem 
semper est quod autem genitum quandoque quidem esse necesse 
Deinde subiunxit non ergo contingit idem et unum semper que posse esse 
et semper non esse dictam de corruptibili demonstrationem nobis rememorans 
Si enim semper ens genitum supponatur actu ens semper potentiam 
habet semper ipsius non esse semper enim ens genitum est si igitur 


supponamus existere ipsi quod potest accidet idem actu esse que et 
non esse quod quidem est impossibile Extendens igitur impossibile 
Aristotiles non igitur contingit ait idem et unum semper que esse posse 
et semper non esse contrarium enim le semper non esse huic semper 
esse ut docebimur Et prius quidem ab intellectu ipsius semper esse 
ostenderat quod impossibile ipsum quandoque non esse nunc autem ab 
eo quod semper ens genitum dictum semper habere potentiam ipsius non 
esse si ponatur in actum quod potest accidit semper que esse et semper 
non esse non enim si determinato aliquo tempore habebat potentiam 
ipsius non esse quoniam et ante illud et post illud non utique esset genitum 
sed ad infinitum supponitur sicut ipsius esse ita et ipsius non esse 
potentiam habens 
At vero neque negationem usque illuc 
impossibile et genitum esse 
Cum dixisset quod non contingit idem et unum semper que posse 
esse et semper non esse et intellexisset quod semper esse ad semper 
non esse ut contrarium opponitur quia numquam quidem simul verificantur 
confalsificantur autem in quandoque quidem entibus quandoque 
autem non entibus sicut <in> individuis que generantur et corrumpuntur 
merito induxit quod huic semper esse non solum contrarium quod 
est semper non esse impossibile est coexistere sed neque negationem 
dicentem non semper esse possibile est converificari  cum affirmatione 
dicente semper esse non enim possibile est converificari contradictionem 


Si autem semper ens aut corruptibile aut genitum est palam quod 
non semper ens est quare converificatur contradictio dicentibus semper 
ens corruptibile aut genitum esse Quoniam autem prius semper ens corruptibile 
supponebatur et tunc quod semper genitum propter hoc et in 
argumento ex contradictione primo iterum meminit corruptibilis Quod 
autem huius semper esse negatio sit hoc non semper esse palam quidem 
et ex eo quod in omnibus ipsa partiuntur verum et falsum neque enim 
converificari neque simul falsas esse ipsas possibile est palam autem et 
ex eo quod affirmationum habentium est tempus consignificans negationes 
fiunt ipsi est negativa particula apposita quare et ubi le est 
quidem non consignificat tempus sed aliud aliquid est temporis significativum 
illi oportet apponi negativam particulam ut fiat negatio Si igitur 
in hoc semper ens est le est quidem non consignificat tempus non 
enim determinatum est in illis presens le semper autem in ipsis est 
significativum temporis semper enim quia omni tempore est et non in 
aliquo multorum determinato merito igitur ad semper negativa particula 
apposita negatio fit et est ipsius semper esse negatio quidem non 
semper esse contrarium autem semper non esse plurimum enim 
distat ab ipso et simul aliquando falsa accipiuntur numquam autem vera 
Adhuc autem le semper modus inherentie esse videtur sicut quod ex 
necessitate negationes autem fiunt negativis particulis appositis modis 
in propositionibus cum modo sicut in libro Peryarmenias docti 


sumus Cum dixisset autem quod et propterea quod negatio numquam 
cum affirmatione simul verificatur semper ens impossibile non semper 
esse et propter hoc impossibile semper quidem aliquid esse corruptibile 
autem esse nam corruptibile non semper ens est induxit similiter 
autem neque genitum est quod semper ens nam et genitum non semper 
ens est sicut corruptibile propter quod neque genitum cum semper ente 
coexistere potest sicut neque quod non semper ens Ostendit autem 
idem et per expositionem duorum terminorum nam et hoc argumentum 
ut estimo ex negatione acceptum est propter quod et le enim causalem 
coniunctionem apposuit dicens duobus enim terminis et cetera Sicut 
enim si impossibile Socratem hominem esse et non animal existentem 
est autem posterius quidem homo prius autem animal ut communius et 
universalius impossibile autem sit  Socratem animal esse impossibile et 
hominem esse quomodo enim utique erit aliquid partialius totaliori et 
continente ipsum non existente sic priori quidem existente et universaliori 
le quandoque quidem non ente quod idem est cum hoc non semper 
ente quod quidem est negatio huius scilicet semper entis posteriori 
autem et particulariori le genito quia le quandoque non ens non solum 
genito sed et corruptibili inest si impossibile le semper ens aliquando 
non esse hoc est non semper esse impossibile et genitum ipsi inesse 
Sicut igitur ostensum est per negationem quod le semper ens impossibile 
corruptibile esse ita per eandem et quod genitum ipsum esse impossibile 
sit ostensum est propter quod et similiter dixit neque genitum est 


Alexander vero et alii expositores ut aliam demonstrationem huius 
quod semper ens non sit genitum preter eam que preter demonstrationem 
elaboraverunt quamvis Aristotile postquam ostendit per negationem 
quod semper ens non sit corruptibile concludente similiter autem neque 
genitum est quod semper ens et adhuc et alium modum demonstrationis 
apponente ex negatione Causam autem ut estimo dicens hoc quod 
Aristotiles in expositione duorum terminorum non nominasse negationem 
semper entis scilicet non semper ens sed quod huic equivalet 
scilicet quandoque non esse 
Quoniam autem negatio eius quidem quod est semper possibile 
esse usque illuc neque itaque semper ens genitum neque 
corruptibile neque semper non ens 
Alexander quidem per hec ostendi ait quod genitum et corruptibile 
eidem nature insunt Et est quidem verum etiam hoc forte autem non 
hoc principale est sed per hoc idem adhuc ostenditur quod semper ens 
neque genitum neque corruptibile est in hoc enim sermo terminat 
conclusionem dicens neque itaque semper ens genitum neque corruptibile 
neque semper non ens nam et hoc coapparuit cum dictis Conferet 
autem ratio hec et ad ostendendum quod assequuntur invicem genitum et 
corruptibile ex quo ostendetur quod et ingenitum et incorruptibile assequuntur 


invicem Nunc autem interim quod neque semper ens neque 
semper non ens neque genitum neque corruptibile est ostendit ex eo 
quod negationes semper entis et semper non entis verificantur de aliquo 
 medie amborum nature que genito et corruptibili convenit Quoniam 
enim ait semper possibilis esse hoc est semper entis sic enim ubique 
videtur utens negatio quidem est non semper potens esse contraria 
autem affirmatio semper potens non esse huius autem negatio non semper 
potens non esse necesse negationes ambarum affirmationum eidem 
existere alii enti preter contraria Hoc enim apposuit Alexander quia 
possibile alterius affirmationis negationem existere contrarie affirmationi 
nam non album et de nigro verificatur Sed non adhuc et quod non 
nigrum quare de quo ambarum contrariarum negationes verificantur 
necesse aliud esse preter ambo et superflue nos tamquam deficiens 
ipsum sic expositioni apponimus cui enim affirmationes non insunt 
necesse huic negationes ipsorum inesse siquidem omni necessarium aut 
affirmationem aut negationem inesse contradictorie oppositas 
Necesse autem ait cui negationes semper entis et semper non entis 
insunt hoc medium esse ambarum affirmationum potens esse et non 
esse esse quidem quia non semper non ens est non esse autem quia 
non semper ens nam utriusque negatio le semper interimens ipsius esse 
et non esse etsi non semper sed quandoque existere et quandoque non 
existere concedit propter quod et le semper non esse interimit quare et 
non semper non ens et non semper ens erit quandoque et non erit Talia 


autem genitum que est et corruptibile quibus quandoque quidem existere 
eius quod est semper non existere negatio dat quandoque autem non 
existere negatio huius semper existere et est medium vere quod tale 
quandoque quidem ens quandoque autem non ens semper entis et semper 
non entis ut ipso quandoque non esse participans negationes enim 
le semper interimentes le quandoque reliquerunt Non hoc autem dicit 
quod omne de quo contrariorum negationes vere hoc medium erit 
contrariorum non enim est hoc universaliter verum neque enim immediatorum 
contrariorum est aliquid intermedium quamvis sit aliquid et in 
illis de quo amborum contrariorum negationes verificantur Egrotare 
enim et valere et par et impar contraria immediata videntur et non est aliquid 
medium inter egrotare et sanum esse de quo verum neque egrotare 
neque valere in ligno enim ambo vera sed neque paris et imparis quod 
neque par neque impar de medio aliquo dicitur quandoque de continuo 
quanto verificatur  Est autem dignum inquisitione si sunt totaliter immediata 
contraria Nam quod sanitas quidem et egritudo non sint immediata 
manifestat que apud medicos dicitur neutra consistentia quod autem 
paris et imparis medietates sint manifestat quod pariter impar et impariter 
par et universaliter autem contraria sunt que sub eodem genere plurimum 
ab invicem distant quod autem plurimum manifestat et minorem 
distantiam non utique erunt immediata Sed neque in contrariis mediatis 
verum quod de quo contrariorum negationes verificantur medium 
esse contrariorum de puncto enim vera et albi et nigri negatio et non 
est intermedium albi et nigri punctum Verificatur quidem enim et in 


contrariis mediatis utriusque contrariorum negatio et de intermedio non 
tamen iam et de quibus verificatur omnibus hec intermedia sunt neque 
Aristotiles hoc dicit tamquam universaliter ens sed hoc quidem contrariorum 
negationes de eodem verificari ut universaliter ens posuit hoc 
autem in quo amborum contrariorum negationes vere hoc medium esse 
singulariter in hoc accidit in quo semper entis et semper non entis negationes 
verificantur Et causam ipse apposuit dicens nam utriusque negatio 
quandoque existet si non semper nam le semper interimentes ambe 
le quandoque relinquunt hec quidem le quandoque esse hec autem le 
quandoque non esse In quibus igitur contrariorum negationes sic sunt 
vere ut aliqualiter ipse participent contrariis hec intermedia contrariorum 
sunt non simpliciter omnia de quibus negationes vere 
Querit autem Alexander quomodo contraria semper ens et semper non 
ens quid enim utique erit genus ipsorum commune Et dicit quod etsi 
concedantur contraria invicem omnia sub eodem genere esse sed que 
simpliciter et principaliter contraria talia utique erunt hec autem sunt 
que sine complexione dicuntur ut album et nigrum que autem secundum 
complexionem non adhuc alia enim que in propositionibus contrarietas 
Ut igitur conceditur contrarias esse propositiones has scilicet ex 
necessitate est ex necessitate non est quamvis nullum habeant commune 
genus sic et hee semper est semper non est contrarie invicem 
sunt equivalentes illis est enim hec quidem semper est equalis huic 
ex necessitate est hec autem semper non est equalis huic ex necessitate 
non est Est autem ait et harum commune genus dicere propositionem 
vel affirmationem adhuc magis 


 Hoc igitur ait de quo amborum negationes verificantur erit quandoque 
et non erit eadem ergo natura est susceptiva amborum scilicet 
ipsius posse esse et non esse Talia autem quod que corruptibile et quod 
genitum nam corruptibile quidem est possibile non esse genitum autem 
possibile esse Idem ergo genitum que et corruptibile siquidem idem 
potens esse et non ut Aristotiles ait quamvis le genitum quidem habeat 
secundum posse esse le corruptibile autem secundum posse non esse 
unum et idem ens intermedium contrariorum scilicet et esse et non esse 
possibile quare convertentur utique ad invicem genitum et corruptibile 
Quod autem bene acceptum est id de quo alterius contrariorum negatio 
vera secundum hoc et que alterius et quod universalis sit ratio in 
elementis sicut consuevit in universalibus demonstrationibus ostendit 
predeterminato quod universalis ratio Ponit autem A et B ut contraria 
nam contraria que nulli eidem possunt inesse deinde utriusque negatione 
apposita ipsius quidem A G ipsius autem B D duas fecit contradictiones 
quas significavit per hoc omni enim A aut G et B aut D hoc 
enim contradictionis proprium Si igitur affirmationes quidem A B 
contrarie negationes autem opposite ipsis contradictorie que G D 
necesse cui neque A inest neque B huic omni inesse que G D siquidem 
omni aut affirmationem aut negationem inesse necesse propositionum 
oppositarum invicem contradictorie Sumens autem E cui A et B non 
insunt ex necessitate ait huic G et D inest Cum dixisset autem ipsum 
E esse intermedium ipsorum A B et adiunxisset contrariorum enim quod 


neutrum medium hoc ait Alexander sic simpliciter dictum non est 
verum non enim necesse medium esse de quo amborum contrariorum 
negationes ut ostensum est Sed forte ait non principaliter medium 
nunc accipit sed communius intermedium hoc dicit contrariorum de 
quo amborum negationes verificantur secundum quod neutri ipsorum 
est idem Et potest ait magis defective esse dictum pro hoc neutrum 
illorum totaliter ens medium nam quod non integraliter quidem ens 
illa habet autem aliquid illorum tale est Talia autem sunt de quibus est 
sermo nam quod neque semper ens neque semper non ens ambobus 
secundum aliquid participat scilicet semper ente et semper non ente hoc 
quidem secundum quod quandoque est hoc autem  secundum quod 
quandoque non est Quod autem secundum hunc intellectum accepit 
medium Aristotiles ut ad aliquid participans ambobus significavit prius 
dicens idem ergo erit possibile et non et hoc est amborum medium et 
adhuc magis in hiis que ante hoc idem insinuatur 
Proponens autem ostendere quod semper ens neque genitum neque 
corruptibile est et ostenso quod negationes semper entis et semper non 
entis verificantur de genito et corruptibili eodem existente verisimile 
concludens adiecit neque itaque semper ens genitum neque corruptibile 
neque semper non ens si enim contradictorie posita negatio ipsi semper 
esse que non semper esse inest genito et corruptibili non utique 
erit semper ens neque genitum neque corruptibile ut non simul verificetur 
contradictio de eodem genito et corruptibili affirmatione verificata 
que dicit semper esse propter ypothesim et negatione que dicit non semper 


esse propter oportere negationes contrariorum de eodem verificari 
Hinc igitur facta est manifesta et oportunitas exhibitionis contrarii scilicet 
semper non esse non enim proponebat aliquid de hoc inquirere sed 
ut genito et corruptibili invento quod sit intermedium semper entis et 
semper non entis et negationibus verificatis de ipso ostensum sit clare 
quod impossibile semper ens et semper non ens simul genitum aut corruptibile 
esse 
Palam autem quod et si genitum aut corruptibile 
usque illuc ostensum est prius 
Ostenso quod semper ens neque genitum neque corruptibile est ostendit 
consequenter et convertit hec et neque quod genitum neque quod 
corruptibile eterna sunt Si enim supponatur ait eternum quod genitum 
aut quod corruptibile simul erit idem possibile esse et non esse ut 
Alexander quidem ait quia quod quidem semper ens semper est et non 
habet potentiam huius quandoque non esse genitum autem et corruptibile 
potentiam habet huius quandoque non esse Si igitur supponatur 
possibile non esse non ens non erit quidem propter ypothesim erit 
autem quia eternum erat et falsa quidem ypothesis que accipit possibile 
non esse non ens non tamen impossibilis impossibile autem quod 
conclusum est scilicet idem simul ens et non ens esse non penes ypothesim 
ergo sed penes id quod positum est scilicet genitum eternum 


esse Sic quidem Alexander  ad hoc possibile non esse attendens ut 
estimo si autem possibile non esse pro hoc est et non est dixit ut 
sepe ipse Alexander notavit propter quid non quod magis simplex recipimus 
quod scilicet idem secundum idem quandoque est et non est Est 
quidem quia semper ens supponitur non est autem quia quod genitum 
et quod corruptibile ut quandoque ens sic et quandoque non ens est 
quod enim le possibile non esse non sic dixit Aristotiles ut actu quidem 
ens potentia autem non ens sed pro non esse posuit ipsum significat le 
possibile esse de semper ente dictum non enim utique et in hoc quod 
secundum actum quidem non ens possibile autem ens significat nam 
semper ens actu ens est Sed possibile nunc non quod potentia dicit 
sed potentiam habens que cum actu coexistit propter quod in idem 
venit le possibile esse et possibile non esse cum ente et non ente 
Inquiret autem utique aliquis ut estimo propter quid Aristotiles tantos 
extendit sermones sic evidentissimum ostendere volens Quid enim est 
evidentius isto quod semper ens neque genitum neque corruptibile est et 
iterum isto quod genitum et corruptibile non semper ens est siquidem 
genitum et corruptibile est quod potest quandoque quidem esse quandoque 
autem non esse Quid autem assumptorum ad ostensionem huius 
non est obscurius isto Qualiter igitur non inconveniens Aristotilem 
omnium doctorem in hiis maxime ignorare quid quidem est quod propter 
se ipsum credibile et immediatum quid autem quod alterius auxilio 
medio ad fidem indiget Secundo autem utique aliquis inquiret quam 
oportunitatem totaliter ipsi exhibet evidentis axiomatis ostensio Nam 


propositum quidem erat illis contradicere quibus contingere videtur et 
ingenitum aliquid ens corrumpi et genitum incorruptibile perseverare 
sicut in Timeo ad hoc autem sufficit utique conversio tradita geniti 
ad corruptibile et ingeniti ad incorruptibile que consequenter nunc tradit 
Forte igitur contradicens ad dicentes genitum quidem incorruptibilem 
autem aut ingenitum quidem sed corruptibilem ostendit quod non 
possunt hec combinari invicem si quod quidem ingenitum et quod 
incorruptibile eterna ostendantur genitum autem et corruptibile non 
eterna sed in determinato tempore esse et non esse habentia sic enim in 
secunda figura concluditur per medium eternum quod neque quod ingenitum 
corruptibile  neque quod genitum incorruptibile potest esse Ostendit 
igitur non solum quod genitum et corruptibile non possunt esse 
eterna hoc enim in veritate manifestum erat sed et que ipsorum natura 
et qualiter se habent ad semper ens et quod sunt intermedium semper 
entis et semper non entis tamquam ambobus in parte participans et ex 
intermedio hoc quod et assequuntur invicem quod utile est sibi ad ostendendum 
quod et ingenitum et incorruptibile assequuntur invicem Et 
cum ostendisset sic hanc propositionem dicentem genitum et corruptibile 
non semper est sic ut et non semper non ens ostendit consequenter 
quia quod ingenitum et incorruptibile semper est hoc autem per 
ostendere consequentia ipsa ad invicem hoc autem per ostendere genitum 
et corruptibile invicem assequentia 


Igitur si et ingenitum ens autem usque illuc quod nunc 
ens posterius non verum 
erit dicere non esse 
Ostenso quod eternum neque genitum neque corruptibile est quibus 
consequitur semper ens ingenitum et incorruptibile esse omne enim ens 
aut genitum aut ingenitum et aut corruptibile aut incorruptibile et iterum 
ostenso quod genitum et corruptibile non sunt eterna consequenter 
querit si ingenitum et incorruptibile eterna sunt Apposuit autem et ingenito 
le ens autem et incorruptibili quia multipliciter hiis dictis possibile 
et de neque totaliter ente et de non possibili fieri predicari ingenitum et 
incorruptibile puta dyametrum commensurabilem esse lateri neque 
enim fieri hoc possibile neque corrumpi quod non ens sed et de quandoque 
quidem ente quandoque autem non ente non per generationem 
autem aut corruptionem in hoc transmutato verificatur ingenitum et 
incorruptibile Multipliciter igitur hiis dictis per appositionem quidem 
huius ens autem segregavit ipsa a non entibus per expositionem autem 
proprie dictorum sermo ipsi nunc proponitur Alexander vero quamvis 
in propositione littere scripserit similiter autem et si incorruptibile ens 
autem in expositione tamquam sic habentem litteram exponit similiter 
autem et si eternum ens autem et dicit  ingenitum dici et de hoc quod 


impossibile fieri ingenitum enim sic dyametrum esse lateri commensurabilem 
idem autem hoc et eternum possibile esse dicere eternaliter 
enim impossibile esse commensurabilem Ut igitur ait que sic dicuntur 
eterna et ingenita aut per neque esse neque fore aliquando aut secundum 
aliquod aliud eorum que secundum ipsum significatorum separet a 
dictis propter hoc apposuit utrique ipsorum le ens autem quamvis et 
Aristotilis libri quicumque ad me devenerunt sic scripti sunt similiter 
autem et si incorruptibile ens autem et quidem etiam de ambobus ingenito 
que et incorruptibili si et eterna sunt propter quod et ambobus hec 
determinavit scilicet quod principaliter ingenitum et quod principaliter 
incorruptibile que quidem opponuntur principaliter genito et corruptibili 
nam genitum principaliter dixit quod nunc ens prius possibile esse 
et corruptibile principaliter quod prius ens posterius possibile non esse 
Aut si quidem hec ad invicem assequuntur usque illuc neque quod 
ingenitum neque quod incorruptibile eterna esse 
Cum inquisivisset si ingenito et incorruptibili eternum assequitur 
dicit nunc quod si quidem hec invicem assequuntur ut ingenitum incorruptibile 
sit et incorruptibile ingenitum necesse et eternum utrique 


horum assequi Nam ingenitum simul et incorruptibile ens autem palam 
quod et eternum est neque enim prius ipsum non esse possibile siquidem 
ingenitum est neque posterius siquidem incorruptibile quod 
autem neque prius verum erat dicere quod non est neque posterius hoc 
necesse eternum esse Bene igitur dixit quod ex diffinitione ingeniti et 
incorruptibilis palam quod assequentibus invicem ingenito et incorruptibili 
assequetur et eternum ipsis Annotavit autem quod si ingenitum et 
incorruptibile assequuntur invicem necesse et genitum et corruptibile 
invicem assequi si enim non est corruptibile genitum ingenitum utique 
erit quod autem ingenitum incorruptibile supponitur quod ergo corruptibile 
incorruptibile utique erit quod quidem impossibile Similiter 
autem et si genitum aliquid sit necesse et corruptibile ipsum esse si 
enim incorruptibile et ingenitum Hoc autem sed si incorruptibile ingenitum 
subiunxit huic si genitum autem et corruptibile necesse derelinquens 
quod intermedium  propter brevitatem hoc scilicet aut enim corruptibile 
aut incorruptibile cui consequenter adducitur hoc scilicet sed 
si incorruptibile ingenitum supponitur Mirabile autem quod ostensurus 
ingeniti et incorruptibilis consequentiam per consequentiam geniti et 
corruptibilis nunc geniti et corruptibilis consequentiam sequi ait consequentiam 
ingeniti et incorruptibilis Sed videtur ostendi per hoc quod 
quecumque harum consequentiarum extiterit et alteram existere necesse 
Si autem non assequuntur invicem ingenitum et incorruptibile non 


necesse ait neque quod ingenitum neque quod incorruptibile eterna 
esse neque enim quod ingenitum quidem corruptibile autem neque 
quod incorruptibile genitum autem possibile eterna esse 
Quod autem necesse consequi usque illuc assequuntur 
ergo invicem genitum et corruptibile 
Proponens ostendere quod ingenitum et incorruptibile assequuntur 
invicem ostendit ipsum per hoc quod genitum et corruptibile assequuntur 
Quamvis enim verum quod quecumque ipsorum assequentia sumpta 
fuerint et alia assequentur sed promptior videbatur geniti et corruptibilis 
consequentia propter mediationem semper entis et semper non entis 
Ostenso enim quod negationes semper entis et semper non entis de 
eodem verificantur scilicet de amborum intermedio et quod hoc est 
quod possibile quandoque esse et quandoque non esse quod quidem est 
genitum et corruptibile conclusit quod assequuntur invicem genitum et 
corruptibile si in eodem intermedio uno existente ambo existunt Huius 
igitur demonstrationis et nunc nobis rememorans quod genitum et corruptibile 
assequuntur invicem palam ait esse ex prioribus quod et 
nunc resumens ait quod semper entis et semper non entis est intermedium 
illud cui neutrum assequitur neque semper ens neque semper non 
ens necesse igitur horum negationes assequi illi si de omni aut affirmationem 
aut negationem verificari necesse Cui autem assequuntur illorum 


negationes hoc est genitum et corruptibile nam non semper ens et 
non semper non ens potest et esse et non esse neutrum horum semper 
siquidem et in hoc non semper ens et in hoc non semper non ens 
interemptum est le semper possibile igitur utrumque et esse et non 
esse medio secundum determinatum  tempus inest quoniam non semper 
Idem enim et per hanc dicit litteram scilicet possibile enim et esse et non 
esse determinato tempore utrumque quod quidem per illam dixit nam 
utriusque negatio aliquando inerit si non semper si enim non aliquid 
esse possibile semper neque non esse semper in parte utrumque ipsorum 
existet Si igitur est aliquid totaliter in natura entium genitum et corruptibile 
et que contrariorum negationes de ente aliquo feruntur hoc est 
intermedium cui esse et non esse in parte existit secundum determinatum 
tempus Et ostendit ipsum iterum per expositionem elementorum 
Accipiens enim iterum le A quidem in semper ente le B autem in semper 
non ente le G autem quod quidem erat negatio ipsius A in genito 
et D quod erat negatio ipsius B in corruptibili et primo quidem quod 
G quod quidem est genitum est intermedium semper entis et semper 
non entis ostendit ex eo quod contrariorum quidem scilicet semper entis 
et semper non entis non sit tempus determinatum hoc enim subaudiendum 
ad neutrum terminum neque ad prius neque ad posterius neque 
enim in priori aliquo tempore semper ens possibile non esse aut semper 
non ens possibile esse neque posteriori Geniti autem necesse esse aliquod 
tempus determinatum et terminum temporis in quo aut actu erat 
vel non erat aut potentia actu quidem enim non erat quando nondum 
genitum fuit genitum ens erat autem actu genitum iam et ens potentia 


autem non erat quidem quando iam est genitum nam iam ens et genitum 
potentiam habet ipsius in priori tempore non esse erat autem potentia 
ante genitum esse Similiter autem et in corruptibili hec considerari 
possibile conversim est quidem enim actu ante corrumpi potentia 
autem post corrumpi et non est actu quidem corrumptum potentia 
adhuc ens Universaliter autem le quandoque quidem ens quandoque 
autem non ens in omni tempore alterum quidem horum est actu alterum 
autem potentia Cum dixisset autem de genito quod necesse esse terminum 
aliquem temporis in quo est aut non est aut actu aut potentia inducit 
de semper ente et semper non ente que erant A B quod hiis neutro 
modo adest terminum habere huic quidem ipsius esse huic autem ipsius 
non esse neque actu neque potentia Et quod quidem actu non adest terminus 
ipsius esse semper enti aut ipsius non esse semper non enti 
palam quod autem neque potentia addisces utique ex posse aliquando 
et actu existere ipsis quod potentia habebant Si  igitur le semper quidem 
ens potentia habebat terminum ipsius esse le semper autem non ens 
potentia habebat terminum ipsius non esse si quis supponat quandoque 
inesse ipsis actu quod poterant le semper quidem ens erit non ens et le 
semper non ens erit ens ut idem secundum idem sit et non sit quod est 
impossibile et propter supponi quod potentia in actum aliquando proveniens 
hoc enim falsum quidem erat non tamen et impossibile sed si 
impossibile ad impossibile assequitur siquidem autem idem simul 
esse que et non esse quod potentia existere ipsi quidem semper enti le 


non esse ipsi autem semper non enti le esse Cum dixisset autem per 
medium de hiis induxit eam que per genitum conclusionem scilicet 
quod quanto ergo quodam et determinato tempore erit et iterum non 
erit Ponitur enim terminum habere temporis quod genitum in quo est et 
non est aut actu aut potentia huic autem sequitur hoc scilicet ad quantum 
quoddam et determinatum tempus ipsum et esse et non esse nam 
quod non infinitum determinatum Hiis autem adducens quod similiter 
habent hec ut enim in G genito sic et in D corruptibili et hoc enim 
necesse terminum aliquem temporis habere et determinatum ipsi tempus 
esse et eandem utrisque diffinitionem adaptans induxit genitum ergo et 
corruptibile utrumque siquidem utrique ipsorum adest determinato tempore 
esse et non esse Si autem et genitum corruptibile est et corruptibile 
genitum et eadem amborum ratio assequuntur ergo invicem genitum et 
corruptibile quod quidem propositum erat sibi ostendere 
Hec autem et prius ostenderat ubi ostendit negationes contrariorum 
scilicet semper entis et semper non entis de eodem verificari Non oportet 
autem existimare ipsum universaliter hoc dicere quod si aliqua aliquorum 
sunt de quibus negationes contrariorum verificantur hec assequuntur 
invicem non enim verum sic dictum Nam pallidum et rubeum 
sunt intermedia albi et nigri contrariorum entium et de utroque ipsorum 
verificantur contrariorum scilicet albi et nigri negationes non tamen et 
assequuntur invicem Sed tamquam proprium erat contrariorum horum 


scilicet semper entis et semper non entis et semper medium esse aliquid 
ipsorum de quo utriusque negatio non enim se habebat in aliis contrariis 
sic universaliter neque in immediatis neque in mediatis sic autem et 
intermedia horum assequi invicem proprium ipsorum Eo enim quod 
intermedia ipsorum ad aliquid participant  utroque ipsorum quandoque 
quidem esse quandoque autem non esse et determinato tempore 
utrumque horum et esse et non esse una ratio ipsorum eadem invicem 
in nomine solo differentiam habentia ut Alexander ait ex eo quod 
utrumque quidem ipsorum potentiam habet ipsius esse et non esse et 
ostensum est quod omne quod habet potentiam ipsius esse et non esse 
determinatam utriusque ipsorum habet potentiam neque enim possibile 
est ad infinitum habere potentiam ipsius esse et non esse quare et generabitur 
utique in parte utrumque ipsorum et corrumpetur 
Hoc cum dixisset Alexander attendit forte nondum de ostensione 
quod consequantur invicem genitum et corruptibile sufficienter dicta 
esse videbitur neque enim eadem ipsorum diffinitio Commune quidem 
enim ipsis contingere quandoque non esse non tamen le quandoque 
idem in ambobus hoc quidem enim precedens tempus quandoque 
autem posterius significat non necesse autem ex positis quod possibile 
prius non esse et posterius posse esse Adhuc ait et de rubeo verum est 


dicere quod secundum aliquid utroque contrariorum participant scilicet 
albo et nigro sed neque hoc iam et assequuntur hec invicem Hiis bene 
attendens adducit quod robur argumenti dependet Aristotili ex eo quod 
genitum et corruptibile quanto quodam et determinato tempore ad ambo 
habent potentiam ipsius esse et non esse hoc autem dependet iterum ex 
eo quod verificantur de ipsis negationes quod enim sic est ut non semper 
sit palam quod ad determinatum aliquod et finitum tempus potentiam 
essendi habet propter hoc enim non verum de ipso semper esse transmutans 
igitur ex esse ad non ens corruptibile est siquidem semper non 
est Iterum autem sic non ens ut non semper non sit sed aliquando et 
hoc necesse aliquando venire ad esse siquidem non semper non ens est 
genitum ergo quod a non esse transmutatur ad esse Si igitur de eodem 
vere negationes hec quidem non semper ens corruptibile significans hec 
autem non semper non ens genitum hoc quod quidem est genitum et 
corruptibile et assequuntur invicem  determinato aliquo tempore 
utrumque ipsius esse et non esse potentiam habentia Ostensum est 
autem et prius quod necesse genitum et corruptibile esse si enim genitum 
est quoniam ex ente fit quod fit et transmutatio quedam est generatio 
potentiam habentis transmutari in hoc genitum est et transmutans 
igitur in hoc potentiam habebit ut iterum in illud transmutetur ex quo 


hoc generabatur nam et in hoc transmutatio fit salvanti propriam naturam 
erat autem ipsa susceptivum contrariorum seorsum Si igitur transmutatur 
iterum genitum corruptibile erit et assequetur genito corruptibile 
Iterum autem quod corruptibile potentiam habebit ut sic se habeat 
ut se habebat ante corrumpi et corrumptum esse et corrupto igitur id in 
quod corruptum est habebit potentiam transmutationis in contrarium a 
quo et genitum est quare et corruptibili genitum assequitur 
Igitur ad hoc quod convertantur genitum et corruptibile hee fides 
sufficientes Aut ad rationem quidem negationum possibile dicere quod 
negationes hee scilicet non semper esse et non semper non esse non 
solum genito et corruptibili adaptantur sed et genito quidem incorruptibili 
autem Nam et hoc non semper quidem est quia ex prius non esse 
ad esse processit et sic genitum substitit non semper autem non ens est 
si incorruptibile ens est ens ad infinitum de cetero Sed Alexander 
quidem cedens ut videtur dubitationi huic ad aliam demonstrationem 
refugit magis scilicet consequendi invicem genitum et corruptibile 
dicentem assequi intermedio existenti neque ipsius esse ad infinitum 
potentiam habere neque ipsius non esse sed ad determinatum Si autem 
hoc quod potentia ens generari determinatum tempus habebit ipsius non 
esse quod potest quod que ex illo genitum determinato tempore iterum 
esse posse et quod sic fiens iterum ad esse transmutatur sic autem erit 
quod genitum et corruptibile 
Forte autem et dubitationem illam solvere est possibile dicendo quod 
non semper esse non verificatur de genito quidem incorruptibili autem 


si enim quod incorruptibile ad infinitum de cetero esse habet quod 
autem ad infinitum semper aliquid est verum de ipso dicere le semper 
esse quamvis ex altera parte solum habeat le semper 
 Et etiam ad secundam ostensionem huius quod assequantur invicem 
genitum et corruptibile a determinato tempore habere essendi et non 
essendi utrumque et ipse Alexander dubitat bene Inquiret enim utique 
quis ait quomodo dictum est quanto ergo quodam et determinato tempore 
erit et iterum non erit videtur enim ipsius esse quidem uniuscuiusque 
eorum que in generatione determinatum aliquod tempus esse 
non adhuc autem ipsius non esse nam in simplicibus quidem que ex 
contrariis et determinatis in contraria et determinata transmutationem 
esse puta ex calidis in frigida aut e converso et in aliquibus aliis ut 
ipsum tempus determinatum utique sit ignis huius et aque in quo est et 
non est utrumque in compositis autem puta plantis et animalibus ipsius 
esse quidem tempus determinatum est ipsius autem non esse adhuc 
corruptum enim unumquodque horum infinito tempore de cetero non est 
sicut et eo qui ante generari nam et illo infinito existente non erat Nam 
Socrates corruptus non determinato aliquo tempore potentiam habet 
ipsius non esse siquidem non necesse iterum ipsum generari Et universaliter 
autem ait in quibus subiecta materia ad plura transmutari possibilis 
est et non ad unum aliquid ut in subiecta animalibus et plantis 
materia videmus qualiter autem est horum determinatum tempus ipsius 


non esse unoquoque subiecto ipsis possibili alias in aliud transmutari et 
secundum hoc numquam iterum redire ad hominem Hec cum dubitasset 
inducit quod ad ostendendum idem genitum que simul et corruptibile 
quod quidem est ipsi propositum sufficiens et determinatum 
tempus unumquodque esse eorum que in generatione et corruptione 
quamvis quod ipsius non esse tempus non sit determinatum Si enim ex 
utraque parte est determinatum ipsius esse tempus non eternorum ut et 
principium habeant et finem erunt utique generabilia et corruptibilia 
Sed qualiter Aristotiles non fuit contentus hoc quod sit determinatum 
tempus eorum que in generatione ad assequi invicem genitum et corruptibile 
sed et ipsius non esse determinatum tempus apposuit Aut erit 
utique ait Alexander hoc apponens non tamquam similiter determinatum 
tempus essendorum et non essendorum sed proprie quidem determinatum 
essendorum iam et determinatum non essendorum eo quod 
non infinitum nam ad infinitum contraponens le determinatum dixit 
determinatur enim tempus quia non est unumquodque sub tempore in 
quo est et interimitur ipsius infinitas Sic igitur determinatum quod 
ipsius non esse tempus quia non infinitum 
Possibile autem et sic determinatum dicere ipsius non esse tempus 
tamquam  mensuratum aliquid quantum habens sicut tempus ipsius esse 
Nam et simplicibus quidem corporibus manifestum hoc determinatum 
enim tempus uniuscuiusque est eorum secundum que transmutatio in 
subiecto fit siquidem ex contrario et determinato in contrarium et determinatum 


transmutatio secundum intermedia enim contraria aliqualiter 
sunt In compositis autem puta plantis et animalibus ea quidem ex quibus 
unumquodque ipsorum est simplicia corpora hec determinato erunt 
et non erunt propter eam que in contraria ex parte transmutationem ipsa 
autem non sunt prohibita quidem iterum generari secundum speciem 
non enim quod secundum numerum idem possibile est in talibus salvari 
neque impossibile ea ex quibus erat aliquid post corruptionem 
ipsius iterum transmutantia suscipere speciem illam ut equi elementa 
post equi corruptionem in scrabonum elementa transmutata et suscipientia 
scrabonum speciem iterum hoc corrupto aut immediate aut per alia 
media transmutentur in elementa equi et sucipiant equi speciem non 
tamen et ex necessitate erit actu hoc iterum ut ait Alexander eo quod 
possint hec ex quibus equus fieri alia aliqua et non iterum equum eternum 
vero esse aliquid talium impossibile eo quod possint ea ex quibus 
sunt transmutari ex necessitate Forte autem generatione in infinitum 
procedente materiam quidem eandem numero easdem iterum species 
suscipere necessarium est et corpus autem siquidem et ipsum eternum 
est et que proxime etiam compositis speciebus subiecta quatuor elementa 
nichil mirum eadem numero manentia puta ignem hunc et 
aquam etsi alienam habeant dispositionem ante transmutari in contraria 
iterum eodem modo disposita et coaptata fieri susceptiva earundem specierum 
animalis aut plante Quare verum et in compositis dicere non 


solum ipsius esse tempus determinatum esse sed et id quod ipsius non 
esse si elementa quidem et numero eadem composita autem specie 
redeuntia videantur 
Sit itaque in quo E ingenitum usque illuc et incorruptibile 
<in quo I ad corruptibile> in quo T 
Proponens ostendere quod et iterum ingenitum eternum sit et incorruptibile 
eternum non aliter ait hoc ostendi si non assequentia invicem 
ostendantur ingenitum que et incorruptibile hoc autem ostendi si ostensum 
fuerit quod genitum et corruptibile assequuntur invicem Ostenso 
igitur hoc et utens ipso deinceps ostendit quod et ingenitum et  incorruptibile 
assequuntur invicem Et ostendit ipsum per universale exemplum 
tale si duo termini sumantur sic se habentes ad invicem ut contradictorie 
invicem opposita ut ambos quidem impossibile eidem existere omni 
autem accepto ex necessitate alterum existere ut se habet genitum et 
ingenitum  quamvis enim non contradictorie opponantur hec quia et 
ingenitum affirmationem significat tamen sic se habent ut ambo quidem 
nulli existant impossibile enim idem genitum esse et ingenitum omni 
autem accepto necesse alterum inesse aut enim genitum aut ingenitum 
necesse esse omne ens  sumantur autem et alii duo termini similiter 
illis se habentes ut corruptibile et incorruptibile  et enim hec nulli 
quidem ambo insunt omni autem alterum  posterius autem sumptorum 
alter assequitur alteri priorum et reliquus assequetur reliquo Ostendit 


autem hoc sic se habens et in secundo Priorum analeticorum 
ostendit autem ipsum per deductionem ad impossibile et nunc in elementis 
quia universalis sic fit ostensio Et ponit E quidem ingenitum Z 
autem genitum et I quidem incorruptibile T autem corruptibile Quoniam 
igitur ostensa sunt consequentia invicem genitum et corruptibile 
hoc est Z et T dico quod assequentur invicem et reliqua et eidem inerunt 
et E et I idem autem est dicere et ingenitum et incorruptibile Si enim 
non assequitur ipsi I le E hoc est incorruptibili ingenitum necesse Z ipsi 
I assequi omni enim E aut Z necesse inesse assequetur ergo incorruptibili 
genitum Sed Z et T idem autem dicere genitum et corruptibile 
ostensa sunt assequentia invicem quare et ipsi I hoc est incorruptibili 
le T hoc est corruptibile assequetur quod est impossibile supponebantur 
enim sic se habere ad invicem I et T ut nulli ambo insint at vero et 
corruptibile et incorruptibile sic se habent ad invicem impossibile enim 
idem simul corruptibile et incorruptibile esse Si igitur supponentibus 
nobis non assequi E ipsi I hoc est ingenitum <in>corruptibili impossibile 
aliquid evenit idem corruptibile que simul et incorruptibile esse 
palam quod impossibile est quod suppositum fuit assequitur ergo ipsi I 
le E hoc est incorruptibili ingenitum Propter eandem autem necessitatem 
et E ipsi I assequetur hoc est ingenito incorruptibile si enim non 
hoc le T hoc est corruptibile necesse enim alterum ipsi autem T 
ostensum est Z consequens hoc est corruptibili genitum et E ergo ipsi 


Z assequetur et  erit idem simul genitum et ingenitum quod impossibile 
assequitur ergo et ingenito incorruptibile Quare et utrique ipsorum eternum 
nam ingenitum simul et incorruptibile ens palam quod eternum est 
neque principium habens ipsius esse siquidem ingenitum neque finem 
siquidem incorruptibile Si igitur genitum quidem et corruptibile in parte 
temporis esse habentia non eterna neque genitum aliquid incorruptibile 
esse possibile neque ingenitum corruptibile ut non idem eternum simul 
et non eternum sit Et sic per medium eternum totam ostensionem produxit 
huius quod neque ingenitum aliquid corruptibile sit neque genitum 
incorruptibile quod de celo quidem naturaliter prius ostendit quia ingenitum 
ipsum et incorruptibile ostendit ex nullum habere contrarium 
nunc autem universaliter proponebat intendere tamquam universali 
demonstratione quod neque ingenitum aliquid corruptibile sit neque 
genitum incorruptibile etiam celo conveniente 
Dicere autem nichil prohibere usque illuc quod autem quo infinitum 
<neque infinitum> neque determinatum 
Ostenso quod assequantur invicem genitum et corruptibile et iterum 
ingenitum et incorruptibile et quod incorruptibile eternum ens non 
potest genitum esse et ingenitum iterum eternum ens siquidem et incorruptibile 
non potest corruptibile esse obviat iam ad putantes nichil prohibere 
genitum aliquid simul et incorruptibile idem dicere ut Plato 
secundum apparens et genitum plane dicens mundum a conditore et non 


utique umquam solvi nam bene aptatum ait et bene habens solvere 
velle pravi aut ingenitum simul et corruptibile quod nullus quidem 
videtur dicere sed Aristotiles secundum communitatem sermonis et 
hanc redargutionibus subiecit ypothesim Alexander autem et hanc ex 
sillogismo Platoni imponit nam dicenti ait genitum incorruptibile et 
ingenitum corruptibile assequitur dicere Et primo infert dicentibus hec 
perimere aliquid datorum nam et quod inconveniens data interimere 
palam Quid autem hoc sit quod datum et ostensum interimunt qui hec 
dicunt Alexander  ait hoc scilicet assequi invicem genitum et corruptibile 
et incorruptibile et ingenitum hec enim iam ostensa perimuntur a 
dicentibus genitum incorruptibile aut ingenitum corruptibile Suspicatur 
autem et ipsos in consequentibus alia quedam perempta dicere Aristotilem 
ubi ait aut enim infinito aut quanto quodam determinato tempore 
possunt omnia facere aut pati Et frustra causalem coniunctionem enim 
Alexander aufert plane copulantem datum quod perimitur a sic dicentibus 
Si enim datum est et confessum de hiis que in tempore agunt aut 
patiuntur que enim supra tempus erunt utique extra rationem quod aut 
in infinito tempore faciunt aut patiuntur aut in finito in determinato quidem 
enim quantocumque tempore oportet agere aut pati aut esse aut 
non esse determinatum autem tempus est principaliter quidem quod 
principium et finem habet iam autem et infinitum determinatum est 
intelligentia et eo quod semper ut autem ait Alexander et eo quod nichil 


sit extra ipsum Non oportet autem infinitum actu ens infinitum accipere 
sed id quod ad infinitum nam actu infinitum tempus non est sed quod 
secundum procedere ad infinitum consideratur Hoc igitur dixit infinitum 
Aristotiles cuius non est amplius nam in infinitum procedentis temporis 
non est aliud amplius quoniam secundum actum infinitum non est 
neque universaliter tale infinitum ut in tertio de Naturali auditu 
ostensum est procedentis autem ad infinitum et si semper sit aliquod 
extra id quod accipitur tamen et hoc est pars ipsius et totius huius nichil 
est extra sicut neque aliquod est amplius ipso Et istud est quod infinitum 
tempus quod ad infinitum determinatum est et ipsum per indeficientiam 
et per non esse amplius ipso Quod autem quo infinitum quale est 
genitum quidem incorruptibile autem aut ingenitum corruptibile nullatenus 
determinatum est neque ut principium et finem habens ut finitum 
neque tamquam neque ipsius amplius esse ut quod infinitum utroque 
enim est extra et amplius tempus non tamen ex utraque parte sed geniti 
quidem et incorruptibilis ante esse ingeniti autem et corruptibilis post 
esse Simul autem ait Alexander et instantiam quandam solvit possibilem 
ferri ad geniti et corruptibilis factam consequentiam Si enim quia 
determinatum amborum tempus ipsius esse et non esse propter hoc invicem 
assequuntur si geniti quidem et incorruptibilis le non  esse quidem 
determinatum est secundum principium le esse autem secundum finem 
ingeniti autem et corruptibilis e converso non necesse determinatum 
tempus habentia assequi invicem Hanc igitur ait solvit instantiam per 


hoc quod oportet quidem faciens aut patiens et ens aut non ens in tempore 
determinato hec habere quod autem quo infinitum nullatenus determinatum 
esse neque ut utrimque finitum neque ut indeficiens 
Adhuc quid magis in hoc signo usque illuc quare si existere 
ponamus que possunt opposita simul existent 
Ostenso quod dicens genitum aliquid incorruptibile aut <in>genitum 
corruptibile perimit aliquid positorum et datorum scilicet que in tempore 
agunt aut patiuntur vel in infinito aut finito tempore agere aut pati 
aut esse aut non esse nam genitum quidem incorruptibile autem neque 
in infinito tempore neque in finito esse habent aut non esse hoc igitur 
cum ostendisset et per aliud ostendit argumentum quod qui sic dicunt 
perimunt aliquid confessorum scilicet impossibile esse idem simul esse 
et non esse nam et confessum est quidem quod impossibile est hoc 
accidit autem ipsis impossibile siquidem ingenitum aliquid supponentes 
hoc est semper ens prius corruptum esse aliquando dicunt infinitis 
autem nunc existentibus in tempore infinito in quo prius est quod 
ingenitum aut in omnibus nunc similiter potentiam habet corruptionis 
aut in aliquo determinato sed hoc evidenter inconveniens Quid enim 
utique erit quare magis in hoc nunc quam in hoc corrumpitur quod infinito 


ante hoc tempore substitit Propter quod et Aristotiles cum hoc 
insinuasset per hoc quid magis in hoc signo semper ens prius corruptum 
est ad alterum membrum transivit scilicet in omnibus nunc similiter 
potentiam habere corruptionis siquidem neque magis in hoc quam in 
hoc Infinitis autem nunc existentibus infinito tempore quod ante hoc in 
quo erat ingenitum potentiam habebat ut corrumperetur et non esset 
ingenitum quidem corruptibile autem quare si existere ponamus que 
possunt quod ingenitum erit non ens simul ergo ens et non ens erit 
quod est impossibile Similiter autem et quod  genitum non ens infinito 
ante hoc tempore non magis in hoc quam in hoc nunc potentiam habuit 
ut generaretur sed in omni similiter si igitur et huic non enti secundum 
actum potentiam autem habenti ut esset existere ponamus quod potest 
erit simul non ens idem et ens quod quidem similiter impossibile Si igitur 
supponi quidem existere quod potest falsum est et non impossibile 
hoc autem idem simul esse et non esse aut non esse et esse non solum 
falsum est sed et impossibile palam quod non ad supponi existere quod 
potest quod est falsum et non impossibile assecutum est impossibile 
sed ad habere potentiam oppositi infinito ante hoc tempore hoc igitur 
impossibile est Impossibile igitur esse aliquid genitum incorruptibile aut 
ingenitum corruptibile siquidem necesse hec potentiam oppositi habere 
in infinito ante hoc tempore 


Ista quidem intentio totius rationis in littera autem hoc aut non ens 
infinito factum est Alexander quidem defective ait dictum esse esse 
enim completum aut non ens infinito tempore factum est Forte autem le 
infinito pro in infinitum adverbialiter dictum in nullo defectivum est 
Signa autem vocat ea in quibus corruptum est aut genitum est quia corrumpi 
quidem et generari in tempore sed esse corruptum et genitum sine 
tempore et in nunc ut in Naturali auditu ostensum est Breviter 
autem cum posuisset Aristotiles argumentum et ubique duo proposuisset 
scilicet ingenitum quidem corruptibile autem et genitum incorruptibile 
obscuritatem fecit in hoc potest igitur non esse infinito tempore non 
apponendo et esse quod in genito quidem incorruptibili autem verificatur 
Ut manifestum autem ipsum et ab altero cointellectum propter brevitatem 
pretermisit 
Adhuc autem et hoc similiter in omni signo existet usque illuc 
sed ostensum est quia impossibile hoc 
Alexander Planius utique esset ait dictum hoc si pro hoc adhuc 
iaceret similiter enim hoc in omni tempore existet non enim nunc 
ait ostendit hoc sed tamquam consequens ostensis accipit  Forte 
autem non tamquam assequens quidem dictis dictum est sed aliud aliquid 
adhuc magis inconveniens concludit scilicet non simul esse et non 
esse in aliqua parte temporis sed etiam in infinito tempore hoc accidere 
In omni enim infiniti temporis nunc potentiam habet ipsius esse et non 


esse huius quidem cum potentia et actum habens huius autem solam 
potentiam neque enim magis in hoc nunc quam in hoc Si igitur supponatur 
existere ipsi quod potest in infinito tempore simul habebit esse et 
non esse Aristotiles autem contentus fuit hoc scilicet infinito tempore 
potentiam habere ipsius esse et non esse ad hoc enim sequitur 
secundum actum esse et non esse in infinito tempore si quod potest 
supponamus existere ipsi 
Adhuc si prius potentia existit actu usque illuc 
infinito ergo tempore 
Et per hoc argumentum idem ostendit quod si genitum aliquid incorruptibile 
supponatur necesse ipsum infinito tempore potentiam habere 
ipsius esse et non esse ad hoc autem sequitur infinito tempore simul 
esse et non esse quod tamquam planum pretermisit Ostendit autem 
quod infinito tempore potentiam habet ipsius esse et non esse sumens 
tamquam manifestum quod in quibus est quod potentia et quod actu in 
eodem puta esse et non esse in hiis semper quod potentia precedit quod 
actu et talis potentia actum potentia enim hoc dicimus quod potest ad 
actum deduci Hoc igitur genitum et ante generari infinito illo tempore 
quo adhuc ingenitum erat et tale erat quod significatum ipsius esse exhibuit 
potentiam habebat ut generaretur habet autem et iam genitum 
nam genitum potest esse et genitum esse sed non tunc preexistit potentia 


actu Habebit igitur ipsius esse potentiam et in omni infinito quod 
ante generari tempore in quo nondum erat simul enim non erat et 
ipsius esse potentiam habebat et ipsius generari adhuc ingenitum ens 
existet autem potentia hec et genito et non adhuc existenti ingenito que 
quidem breviter exposuit Aristotiles per hoc omni existet tempore et quo 
ingenitum erat et non ens pro hoc et quo non adhuc ingenitum sed iam 
genitum Et sic habet potentiam ut infinito tempore ens possibile siquidem 
et ens potest esse et simul autem cum non esse potentiam habere 
non solum ipsius non esse sed et ipsius esse et eius quod prius  et eius 
quod posterius et simpliciter ipsius semper esse nam in infinitum non 
enti que utique causa erit ut tunc quidem generetur et sit quando dicitur 
non autem prius aut posterius Infinito ergo tempore potentiam habet 
ipsius esse et non esse ad quod sequitur si in actum ducatur quod 
potest infinito tempore et esse et non esse Quod autem ad infinitum 
tempus potentiam habet hoc esse idem infinito ante hoc tempore non 
ens siquidem nulla necessitas est huius quod in hoc generetur tempore 
sed non prius aut posterius Et hanc quidem ait Alexander in genito 
conclusionem induxit consequentem autem in corruptibili coordinabit 
Forte autem  et ipse videtur cointellexisse  hec quidem ostensio in 
ambobus congruit sequens autem argumentum ad aliud aliquid respicit 
ut enim genitum quidem incorruptibile autem et ante generari non ens 


habebat potentiam ad infinitum ipsius esse sic ingenitum quidem corruptibile 
autem simul ens potentiam habet ipsius non esse 
Manifestum autem et aliter usque illuc et non semper ergo esse 
Platone dicente in Timeo hoc quidem utique omne solubile bene 
autem aptatum et bene se habens solvere velle pravi et iterum ut a 
conditore ad celestes deos immortales quidem non estis penitus non 
tamen solvemini neque sortiemini mortis partem secundum apparens 
videtur dici quod solubilis et mortalis existens mundus sua natura et corruptibilis 
non tamen corrumpitur Ad talem igitur apparentiam sermonis 
contradicens Aristotiles manifestum ait quod impossibile corruptibile 
aliquid ens sui natura non corrumpi aliquando si enim hoc simul et 
semper erit hoc est eternum erit idem et corruptibile et ambo endelechia 
hoc est secundum actum ambo et non potentia solum corruptibile 
sed ut et eternum sit et corruptum quod evidenter est inconveniens Corruptibile 
quidem esse quod eternum sic ut aptum natum sit solum etsi 
inconveniens quia oportet quod aptum natum in actum deduci aliquando 
sed evidentius inconveniens quando actu ambo considerantur 
nam potentiam quidem habere oppositorum idem possibile quando 
quidem eternaliter habet  simul autem actus habere impossibile merito 
igitur le endelechia apposuit 


Alexander autem supersilire magis vult litteram sic semper autem 
erit endelechia simul autem et corruptibile Et magis ait a litera videtur 
hoc insinuari si enim semper erit actu ens corruptibile ipsius quidem 
semper esse potentiam habebit quia et est semper ipsius autem non 
semper esse quia corruptibile supponitur nam corruptibile est quod 
potentiam habet ipsius non semper esse vel ipsius aliquando non esse 
sic igitur erit quandoque potentiam habens ut simul sit et non sit Forte 
autem evidentius est hoc erit enim eternum simul et corruptibile actu 
ad quod sequitur hoc scilicet simul semper que esse et non semper esse 
quod est contradictionem simul verificari Ipse autem iterum le possibile 
posuit tamquam commune in actu ente et in eo quod potentia nam quod 
in actu potest Scribitur autem ait Alexander et sic semper enim erit 
et simul et incorruptibile actu Et erit utique ait intellectus eius quod 
dicitur talis si corruptibile aliquid ens numquam corrumpatur secundum 
actum semper utique erit hoc est eternum utique erit et incorruptibile 
si autem hoc per semper quidem esse secundum actum et ipsius esse 
semper potentiam habebit utique per corruptibile autem esse non semper 
esse possibile est tale enim quod corruptibile simul ergo idem 
semper que esse possibile erit et non semper quod quidem impossibile 
Et si sic habeat ait scriptura relinquet utique nobis apponere hoc et 
incorruptibile esse ut sit le totum semper enim erit simul et incorruptibile 
et corruptibile actu Et inveni ego scripturam littere sic habentem 


Ostensum autem quod impossibile corruptibile natura incorruptibile 
esse induxit corrumpitur ergo aliquando quod corruptibile quare ait 
Alexander et mundus secundum quos sua natura corruptibilis est genitus 
existens non eternus erit sed corruptibilis erit Quod autem ad 
apparens sermonum Platonis et non ad intellectum obviavit Aristotiles 
palam ut prius dixi siquidem genitum non ex tempore aliquo dicit mundum 
Plato qui et tempus cum celo genitum esse ait quod autem ex tempore 
aliquo genitum habet tempus preexistens ante sui generationem sed 
sic genitum esse mundum ait ut sensibilem et corporeum et enter quidem 
entis submissum in generari autem esse habentem  Solubile autem 
utique et non penitus immortale quod genitum sua natura dicit sic ut et 
Aristotiles finitum corpus sua natura finitam habere virtutem ostendit 
Ambo autem Plato et Aristotiles propter eam que a deo proximam 
productionem incorruptibilem et immortalem ostenderunt mundum hic 
quidem dicens tamquam a conditore non tamen solvemini neque 
sortiemini partem mortis meliori vinculo principaliori mea voluntate 
sortientes siquidem illis quando facti fuistis colligati estis Aristotiles 
autem quod immobilis causa eternum movet motum id quod proxime ab 
ipso movetur quamvis sua natura veluti finitum existens illud finitam 
habeat virtutem 


Concludens autem quod corruptibile corrumpi aliquando est necesse 
induxit et si genitum factum est non tamquam dicente aliquo generabilem 
quidem mundum numquam autem fore nisi forte ait Alexander 
qui corruptibilem non in fieri corruptionis dicunt isti generabilem non 
essendum aiunt nam in quod transmutabitur utique corruptibilis ens 
generabile quidem est numquam autem essendum siquidem non corrumpitur 
id quod in ipsum transmutari debebat sed ostenso quod non 
possibile quod corruptibile non corrumpi tamquam consequens ad hoc 
inducit quod et genitum generari oportet simili existente consequentia 
Potest autem productum esse et ad persuasionem huius quod corruptibile 
corrumpatur in posterum sicut enim generabile aliquid dicens generandum 
aliquando ipsum dicit sic et qui corruptibile aliquid dicit corrumpendum 
ipsum confitebitur Et secundum hunc ait Alexander intellectum 
induxit hoc scilicet et non semper ergo esse nam corruptibili hoc 
adaptatur scilicet non esse semper potest autem et genito convenire 
nam et hoc si prius non ens posterius est verum dicere quod non semper 
est Et dictum est prius quod et genito et corruptibili negationes 
ambe conveniunt et que non semper ens et que non semper non ens 
ex quibus et convertentia ad invicem ostensa sunt genitum et corruptibile 
tamquam determinata secundum unam naturam intermediam semper 
entis et semper non entis 


 Est autem et sic videre usque illuc et simul 
existere actu opposita 
Cum dixisset adversus eos qui videbantur dicere corruptibilem quidem 
sui natura mundum non corrumpi autem et secundum similitudinem 
rationis generabilem quidem non fore autem iterum ad eandem 
acceptionem redit ostendens quod impossibile aut genitum aliquando 
incorruptibile perseverare aut ingenitum ens et secundum semper prius 
subsistens corrumpi Ostensio autem aliqualiter quidem est similis prius 
dicte aliqualiter autem differens habet autem sic genitum incorruptibile 
aut natura talia sunt aut a casu aut a fortuna Et est necessaria divisio 
in hiis que indigent causa ad esse talia autem et quod fit et quod 
corrumpitur Sed quod quidem a fortuna et casu ut in paucioribus semper 
est et neque semper neque ut ad multum quod autem ingenitum et 
incorruptibile infinito tempore sunt si quidem invicem coexistunt tempore 
quod ex utraque parte infinitum ut neque principium habeat neque 
finem sed simpliciter sit infinitum si autem hoc quidem ingenitum corruptibile 
supponatur hoc autem incorruptibile genitum id quod ex altera 
parte infinitum et ab aliquo et palam quod que quidem ex utraque parte 
ad infinitum entia semper sunt et semper non sunt que autem ex altera 
parte ad plus si igitur que quidem talia aut semper aut ad plus sunt et 
non sunt que autem a casu et a fortuna neque semper neque ad plus 
concluditur in secunda figura quod genitum quidem incorruptibile aut 


ingenitum corruptibile neque a fortuna neque a casu necesse ergo 
natura esse talia entia ut quandoque quidem sint quandoque autem non 
ad alteram partem le semper habentia ipsius esse et non esse Natura 
autem eadem manente et potentia eadem manet et subiectum idem 
manet eandem potentiam habens et non perdens ipsam in transmutationibus 
ad contraria siquidem eterna materia Natura igitur et materia 
eadem existente necesse et eandem potentiam semper esse non enim 
ante ignem fieri aut aliquod aliorum elementorum materia potentiam 
habuit ut generaretur hec genita autem perdidit potentias has sed manet 
easdem potentias habens eadem enim materia et ipsius esse hoc aliquid 
 et ipsius non esse idem potentiam habet hoc enim ipsi materie esse est 
et est incorruptibilis In aliquid enim utique materia corrumperetur 
Genitum igitur siquidem ante generari potentiam habet ut non sit hoc 
quod quidem generabitur et post generari manet eandem potentiam 
habens Si igitur genitus et incorruptibilis mundus supponatur et post 
generari potentiam habet ut non sit erat enim aliquando quando non 
erat si igitur incorruptibilis suppositus eternus de cetero sit secundum 
actum potentiam habens ut non sit si supponamus quod potest simul 
erit et non erit actu quare opposita eidem actu existent quod quidem 
impossibile ens ad impossibile assecutum est non ad hoc quod supponitur 
quod potest hoc enim non impossibile sed necessarium scilicet 
eterna existente quod in ipso potentia in actum deduci aliquando sed ad 
supponi eternum simul et potentiam habere ut quandoque non sit Similiter 


autem et corruptum potentiam habet ut iterum generetur hoc quod 
quidem erat prius siquidem eternum quod subicitur et potentias semper 
habet ipsius esse et non esse compositorum unumquodque 
At vero neque verum dicere usque illuc 
sed ipsius esse aut fore 
Ostenso quod dicenti genitum aliquid incorruptibile esse assequitur 
potentiam habere idem huius quod opposita simul existant ipsi instantiam 
consequenter solvit possibilem ferri ad rationem talem Genitum 
quidem incorruptibile autem ipsius quidem non esse potentiam in preteritum 
habet siquidem prius non ens posterius est ipsius autem esse in 
futurum siquidem incorruptibile supponitur non ergo simul habebit 
potentiam ipsius esse et non esse quare neque actu simul habebit opposita 
Hanc autem instantiam solvens ait quod omnis potentia aut ad 
presens tempus est aut ad futurum nam proprie possibilia dicimus que 
nondum quidem existentia possibilia autem fieri in hiis differentia ab 
existentibus eo quod futura sint et nondum sint Si igitur in nullo verum 
est dicere nunc quod est perysi aut non est perysi nam utroque modo 
scribitur non enim verum nunc dicere quia est tempus anni prioris 
neque aliquid eorum que in tempore anni prioris fuerunt quod nunc est 
sed neque perysi verum erat dicere quod nunc pars temporis est quod 
post annum factum est non enim est transvertere  tempora si igitur 


hoc verum impossibile non ens aliquando posterius eternum esse hoc 
est genitum incorruptibile de cetero perseverare Quoniam enim prius 
non ens posterius est habebit et genitum ipsius non esse potentiam non 
ipsius tunc non esse quando iam genitum est existit enim actu tunc 
ens necesse igitur ipsius perysi et in preterito tempore quod tale habere 
potentiam Et est quidem et hoc inconveniens siquidem nulla potentia 
est ipsius genitum esse sed ipsius esse aut fore ipse autem ad evidentius 
deducens esto ait cuius habet potentiam existens ipsi actu erit 
ergo verum dicere nunc de nunc potentiam habente ut non sit non solum 
quia perysi potentiam habet ut non sit sed quia non est perysi quod quidem 
adhuc magis inconveniens nunc ipsum existere in ipso non esse 
perysi erit enim nunc quod perysi nunc enim supponitur habere potentiam 
ipsius non esse perysi Vide igitur quod consequentior scriptura est 
que dicit quod non est perysi nam et hoc conclusit dicens erit enim 
verum dicere nunc quod non est perysi Et etiam eo quod est perysi 
utetur consequenter in <in>genito quidem sed corruptibili Merito autem 
dixit quod nulla potentia est ipsius genitum esse nam preteritum omne 
necessarium et neque possibile neque contingens dicitur 
Similiter autem et prius ens eternum usque illuc 
et totaliter in preterito tempore 
Ostenso quod dicenti genitum incorruptibile assequitur potentiam 
ipsius non esse habere ad preteritum consequenter ostendit quod et 
dicenti ingenitum corruptibile assequitur potentiam habere ipsius esse ad 
preteritum quod quidem et ipsum similiter impossibile Nam ingenitum 


eternum ens si corrumpatur habebit potentiam eius in quo erat ante corrumpi 
erat autem hec ipsius esse nam subiectum quidem non eam que 
ad ambo opposita potentiam habens Sed ipsius esse potentiam neque ad 
presens possibile habere quod corruptum est neque ad futurum semper 
enim erit corruptum Habebit ergo potentiam ad futurum illius quod 
neque est neque fieri potest actu siquidem semper corruptum est 
Quoniam autem supponitur totaliter potentiam habere si ponamus quod 
possibile ut vere possibile erit dicere nunc quod hoc est perysi et totaliter 
in preterito  tempore siquidem potentiam habet ipsius tunc esse Si 
igitur hoc impossibile aut non habebit potentiam eius in quo quandoque 
erat quod ostensum est inexistens natura genitis existentibus aut si 
habet et servat illam potentiam ad posterius in actu eo qui secundum 
ipsam posse fieri et nullum inconveniens sequitur supponentibus quod 
futurum esse iam sicut supponentibus quod preteritum esse nam futurum 
supponens iam esse hoc supponit cuius potentiam habet ut in omni 
parte futuri temporis possit esse propter quod et nunc supponitur esse 
Naturaliter autem et non universaliter intendentibus 
usque in finem 
Cum dixisset prius quod universaliter de omni considerantibus si possibile 
genitum aliquid incorruptibile esse aut ingenitum corruptibile erit 
et de celo palam et cum usque nunc universales ostensiones fecisset 
nunc naturaliter et a naturalibus principiis eadem ostendere proponit Et 


etiam persuasionem a particularibus accipit ut et secundum hoc que 
nunc dicuntur differant ab universalibus demonstrationibus non solum 
quia a naturalibus principiis et non a communibus accepta sunt ut 
priora sed etiam quia ex consideratione particularium in naturalibus 
Ostendit igitur quod corruptibile generatur semper et impossibile est 
corruptibile aliquid ens ingenitum et eternum sic esse et quod genitum 
semper corrumpitur et impossibile est genitum aliquid ens et prius non 
ens incorruptibile et eternum de cetero perseverare Ostendit autem ipsa 
preaccipiens axiomata talia Unum quidem quia in hiis que De generatione 
et corruptione ostendet quod corruptibilia et generabilia 
semper et alterabilia sunt alteratis enim quibusdam et secundum qualitatem 
transmutatis corruptiones et generationes accidunt hoc autem et 
penes principium huius libri usus fuit quando ostendit quod divinum 
corpus inalterabile est siquidem ingenitum et incorruptibile Secundum 
autem accipit quod que alterantur secundum qualitatem transmutantur 
quoniam qualitates secundum contrarietates  divise sunt contrariis alterantur 
Et tertium quod in Naturali auditu ostensum est quod et que 
generantur ex contrariis generantur et que corrumpuntur in contraria corrumpuntur 
et isto etiam secundum principium huius libri usus fuit 
quando ostendit celum ingenitum et incorruptibile Hiis igitur certitudinaliter 
ostensis recordatus per ipsorum exhibitionem in ordine et totam 
de propositis ostensionem tradidit habentem sic omnia que generabilia 
et corruptibilia et alterabilia semper sunt alterabilia autem a contrariis 


alterantur que autem a contrariis alterantur quoniam totaliter habent 
contraria generabilia et corruptibilia entia et generantur ex contrariis et 
corrumpuntur in contraria omne ergo genitum et generatur ex contrario 
et corrumpitur in contrarium et omne corruptibile similiter quare et 
generabile quoniam alterabile ens habet contrarium et generatur semper 
ex contrario et corrumpitur in contrarium impossibile ergo genitum 
incorruptibile esse et ita eternum et corruptibile iterum quoniam et 
ipsum alterabile est habens contrarium non solum corrumpitur in 
contrarium sed et generatur ex contrario quare impossibile esse ingenitum 
et sic eternum esse quod corruptibile 
Attendere autem oportet quod et ingenitum etsi corruptibile supponatur 
eternum vocat Aristotiles propter non habere principium generationis 
quamvis habeat terminum ipsius esse et incorruptibile similiter etsi 
genitum dicatur et ipsum eternum vocat quia habet ypostasim indeficientem 
de cetero Novit autem differentiam huius quod ad alteram partem 
eterni et huius quod ad utramque ut significat plane tempus existens 
infinitum dividens in id quod simpliciter quod est ad utramque partem 
et in id quod ab aliquo quod est id quod ad alteram quando dixit 
quod autem infinito tempore aut simpliciter aut ab aliquo aut semper 
aut ut frequenter existit ens 
Alexander autem post finem expositionis libri iterum rememorans 
illius Aristotilis littere que dicit dicere autem nichil prohibere genitum 
aliquid incorruptibile esse contradicere conatur adversus Platonem ex 
plurima ratiocinatione dicentem quia quantum quidem in se ipso corporeum 
omne solubile utique erit et corruptibile propter bonitatem autem 


divine voluntatis proxime celum producentis insolubile  et immortale 
celum perseverat et ait quod que sunt susceptiva alicuius aut contingenter 
habent hoc ut possint etiam contraria suscipere aut necessarie et 
potentia quidem contingenter participare possunt eam que ad alterum 
oppositorum transmutationem ab aliquo prohiberi in quibus autem possibile 
pro necessario dicitur hec simpliciter impossibilia in opposito 
horum fieri quod enim simpliciter impossibile est a nullo utique fiet 
Impossibilium autem ait hec quidem quibusdam impossibilia ut 
levare pondus tantum aliis utique erit possibile que autem simpliciter 
impossibilia quorum natura subiecta insusceptibilis est et quorum opposita 
ex necessitate ipsis insunt hec omnibus sunt impossibilia ut diametrum 
commensurabilem lateri facere aut bis duo quinque Hiis autem sic 
se habentibus ait videamus qualiter corruptibilibus corruptionis potentia 
insit utrum tamquam contingat et non corrumpi aut tamquam ex 
necessitate corrumpendis Sed si quidem contingenter contingeret 
utique et a se ipso aliquid corruptibilium non corrumpi tale enim quod 
contingens quod possibile fieri et non fieri Quoniam autem nichil 
contingit corruptibilium ex se ipso non corrumpi ex necessitate existet 
oportere corrumpi corruptibilibus Si autem ex necessitate hoc oppositi 
huic erunt utique non susceptiva est autem hoc le non corrumpi impossibile 
ergo et omnibus et simpliciter impossibile corruptibile non corrumpi 
Hoc autem sic se habente ait utrum omnia deo possibilia dicunt 
qui hec dicunt aut dicunt quedam etiam illi impossibilia Si enim sint 


aliqua secundum ipsos impossibilia deo palam quod hec utique erunt 
que ipsorum natura talia At vero dicunt quedam etiam illi impossibilia 
qui enim dicit sed neque non fieri mala possibile o Theodore neque in 
diis ipsa locari mortalem autem naturam et hunc locum circumvolvi ex 
necessitate tamquam existens quod tale impossibile etiam deo dicit Si 
enim esset ait ipsi possibile quid utique ante hoc magis voluisset Sed 
si que ipsorum natura impossibilia etiam diis sunt impossibilia impossibile 
autem sui ipsius natura corruptibile non corrumpi corruptibilis 
autem mundus impossibile etiam deo non corrumpi aliquando mundum 
Si enim hoc impossibile possibile est illi  cur utique non et aliorum 
unumquodque generabilium et corruptibilium incorruptibile fecit In 
unoquoque enim habet rationem sine invidia esse quod divinum 
Hec Alexandro per ipsa verba scribente mirabitur utique aliquis qualiter 
non eadem adversus Aristotilem contradixit in octavo de Naturali 
auditu demonstrantem quod celum finitum est secundum magnitudinem 
sui ipsius natura et quod corpus finitum finitam habet virtutem et 
quod propter virtutem immobilis et semper secundum eadem et eodem 
modo se habentis cause proxime inditam semper mobile est Quid enim 
differt hoc dicere aut quod propterea quidem quod genitum est immortale 
non est penitus propterea autem quod proxime divinam bonitatem 
assumit et immediate neque solvetur neque sortietur parte mortis Poterat 
enim et Aristotilis sermonem interrogare qualiter utique inest celo 


finitas virtutis utrum ita ut contingat etiam non finiri aut ut ex necessitate 
finienda Et si quidem contingenter concludere quod contingeret et 
aliud finitum corpus infinitam habere virtutem si autem ex necessitate 
illud dicere quod omnibus ergo impossibile et simpliciter impossibile 
ut etiam deo impossibile sit finitam virtutem facere non finiri 
Sed similitudo quidem rationum manifesta ut estimo etiam hebetius 
videntibus Alexander autem non intellexit quod et Plato et Aristotiles 
celum a deo generari et moveri proxime dicentes noverunt non contingenter 
neque preter naturam sed necessarie et secundum naturam eternitatem 
et semper mobilitatem a deo inditam celo volentes autem propter 
dei cultum insinuare hec divinitus indita et non a corporali natura pullulantia 
ratione genitum a faciente et quod movetur a movente separantes 
ostenderunt quod corporalis quidem natura sicut ypostasim a se ipsa 
non habet ita neque eternitatem neque semper mobilitatem sed deus 
horum causa Sicut igitur in Politico volens Plato ostendere dispositionem 
omnem et ordinem a conditore exhibitam ei quod corporeum 
ratione conditore separato in <in>ordinationem delatum mundum ostendit 
sic et in hiis voluerunt ostendere que quidem corporeitas ipsius 
secundum  se natura quia simplex si forte ex summitate quatuor elementorum 
et sperica et finita et circulo feribilis que autem proxima in 
ipsum conditoris operatio et quod eternitatis et semper mobilitatis 
causa quin immo et corporeitatis ipsius et figure et aliorum consubstantiatorum 


deus causa sed quia subsistentibus et secundum se consideratis 
maiora et diviniora bona existunt ipsis indita ab excellentia dei ad ipsa 
Et nichil aliud dicit sermo quam quid quidem ut genito et finito mundo 
inest si subsistens secundum se esset et quid tamquam adnexo proxime 
deo et per se ipsum idoneo ad eam que ab ipso perfectiorem participationem 
sicut enim genitus et finitus est secundum se ipsum ita et idoneus 
ad eternitatem et semper mobilitatem Neque igitur hoc simpliciter 
verum dicere quod sui natura corruptibilis mundus tota enim natura 
ipsius cum ea que ad conditorem idoneitate consideratur propter quam 
participat eternis ab ipso bonis sed ratio non separata separans corporeitatem 
mundi et bonitatem dei secundum se considerare conata fuit 
Et illud autem studiositatis Alexandri indignum ut estimo dicere 
quod si possibile erat deo malum perdere nichil utique vellet ante hoc 
et cur itaque non et aliorum generabilium unumquodque incorruptibile 
fecit In unoquoque enim ait habet rationem sine invidia esse deum 
Hec quidem igitur sunt viri primo quidem  potentiam dei voluntate deficientiorem 
putantis Et quidem quid utique esset impeditivum dei potentiae 
qui omnium entium naturas produxit Si autem bonum totaliter 
putasset non esse malum quomodo ipsi locum subingrediendi in entia 
dedit talia extrema faciens ut malum adnascatur ipsis Et hec dico 
adversus Alexandrum non volentem duo principia entium dicere sed 
persuasum ab Aristotile clamante non bonum pluralitas principatuum 


Deinde penitus videtur ignorare virtutem eorum que in Theetito 
de malo dicta sunt propter quod et connectivum dogmatis in expositione 
littere pretermisit scilicet subcontrarium enim aliquid bono esse 
necesse textus enim sic habet sed neque perire mala possibile o 
Theodore subcontrarium enim aliquid bono esse necesse et cetera Si 
quidem enim usque ad celum in processu operationis substitisset deus 
non utique habuisset malum subingressum in entia quoniam autem fons 
omnis bonitatis existens deus etiam extremam bonitam non pretermisit 
eam que sub luna ubi generatio et corruptio et non solum species sed  et 
privatio speciei necessario facta est ut subcontrarium aliquid bono fieret 
extremo quod secundum privationem ipsius consideratur Quod si hoc 
non esset neque oppositum sibi extremum esset bonum neque deus 
omnis utique esset bonitatis causa Quare neque volet utique deus perire 
mala vellet enim utique et opposita ipsis bona perire et se ipsum non 
adhuc omnis bonitatis esse causam Si autem dicat aliquis quid autem 
prohibet et bona hec esse et mala non esse ignorat quod non iam hec 
utique essent bona non enim utique humana iustitia et temperantia si 
non esset possibile ipsas detritas in privationes sui ipsarum transmutari 
neque sanitas utique esset elementarium animalium si non et egrotare 
possent sed essent virtutes animarum et infinitates corporum divinorum 
et hoc utique animarum et corporum genus abscisum esset penitus a 
mundo et esset etiam mundus imperfectus non etiam extremis bonis 
completus et prima bona extrema et illaboriosa perfecte derelicta a materia 
videntur differre nichil Vide igitur quot et quantorum malorum  causa 
utique existeret malorum perditio et palam quod et volens ipsum non 


esset bonus Sed bene Plato necessariam existentem mali adnascentiam 
propter bonum novit que ipse et posteris enuntiavit Ex dictis autem 
palam quod neque generabilium et corruptibilium unumquodque incorruptibile 
fecisse bonum utique esset neque extrema mundi Deinde quod 
id quod sui ipsius omni natura est corruptibile velut homo si fieret 
incorruptibilis corrumperetur penitus nam quod incorruptibile non 
adhuc homo sed aut alia aliqua natura eminentior quales multe ante 
extrema sunt in mundo 
Quantum ad hoc admirabili Alexandro recusato propter eos qui aliquando 
opinione viri deducuntur hic alicubi finiam et ipse expositionem 
in primum librorum De celo obsecrans dignus laudator apparuisse 
celi que et dei magnificentie circa celum 
