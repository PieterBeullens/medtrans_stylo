Earum que sunt in animalibus partium hee quidem sunt incomposite 
quecumque dividuntur in omiomera ut puta carnes hee autem 
composite quecumque in anomiomera ut puta manus non in manus 
dividitur neque facies in facies Talium autem quedam non solum 
partes sed et membra vocantur talia autem sunt quecumque partium 
tota entia alteras partes habent in ipsis proprias ut puta caput et skelos 
et manus et totum brachium et pectus hec enim ipsa sunt partes 
tote et sunt ipsorum alie partes Omnia autem anomiomera componuntur 
ex omiomeris ut puta manus ex carne et nervo et ossibus 
Habent autem animalium quedam quidem omnes partes easdem invicem 
quedam autem alteras Eedem quidem specie partium sunt puta 
hominis nasus et oculus hominis naso et oculo et carni caro et ossi os 
eodem autem modo et equi et aliorum quecumque specie eadem dicimus 
sibi ipsis similiter enim sicut totum habet ad totum et partium 
habet unaqueque ad unamquamque Hee autem eedem quidem sunt 
differunt autem secundum superhabundantiam et defectum quorumcumque 
genus est idem Dico autem genus puta avem et piscem 
horum enim utrumque genus habet differentiam et sunt species 
plures piscium et avium Differunt autem fere plurime partium inter 


se preter passionum contrarietates puta coloris et figure eo quod hec 
quidem ista magis patiantur hec autem minus adhuc autem multitudine 
et paucitate et magnitudine et parvitate et totaliter excessu et 
defectu Hec quidem enim sunt malacosarca ipsorum hec autem sclirosarca 
et hec quidem longum habent rostrum hec autem breve et 
hec quidem multarum pennarum hec autem paucarum pennarum sunt 
Quin immo quedam et in hiis altere aliis partes existunt puta hec quidem 
habent calcaria hec autem non et hec quidem cristam habent hec 
autem non habent Sed ut est dicere plurima et ex quibus partibus tota 
moles constat aut eadem aut differunt contrariis et secundum excessum 
et defectum Magis enim et minus excellentiam et defectum 
ponet utique quis Quedam autem animalium neque specie partes easdem 
habent neque secundum excellentiam et defectum sed secundum 
analogiam quale passum est os ad spinam et unguis ad ungulam et 
manus ad chelam et ad plumam squama quod enim in ave est pluma 
hoc in pisce est squama Secundum partes quidem igitur quascumque 
habent singula animalium isto modo altera sunt et eadem et adhuc 
positione partium multa quidem enim animalium habent quidem easdem 
partes sed positas non eodem modo ut puta ubera hec quidem 
apud pectus hec autem apud crura Sunt autem omiomerarum hec quidem 
mollia et humida hec autem sicca et solida humida quidem que 
totaliter manent donec utique sint in natura puta sanguis ikhor sagimen 
sepum medulla genitura fel lac in habentibus caro que et hiis 
proportionalia adhuc alio modo superfluitates puta flegma et subsidentie 
ventris et vesice sicca autem et solida nervus pellis vena 


pilus os cartillago unguis cornu equivocum enim cum totum pars 
et figura dicatur cornu adhuc quecumque proportionaliter hiis 
Differentie autem animalium sunt secundum vitas et secundum 
operationes et secundum mores et partes de quibus typo quidem 
dicamus primum posterius autem circa unumquodque genus insistentes 
dicemus Sunt autem differentie secundum vitas quidem et 
mores et operationes tales secundum quod hec quidem aquatilia sunt 
ipsorum hec autem terrestria aquatilia autem dupliciter hec quidem 
quia vitam et nutrimentum faciunt in humido et suscipiunt humidum 
et emittunt hoc autem privata non possunt vivere quale multis accidit 
piscium hec autem nutrimentum quidem faciunt et moram in 
humido non tamen suscipiunt aquam sed aerem et generant extra 
Multa autem sunt talia et pedestria sicut et enydris et latax et cocodrillus 
et volatilia puta ethya et colymbis et sine pedibus puta 
ydros Quedam autem alimentum quidem in humido faciunt et non 
possunt vivere extra non tamen suscipiunt neque aerem neque humidum 
puta acalefe et ostrea Aquatilium autem hec quidem sunt 
marina hec autem fluvialia hec autem stagnalia hec autem paludosa 
ut puta rana et cordylus Terrestrium autem hec quidem suscipiunt 
aerem et emittunt quod vocatur respirare et exspirare ut puta homo 
et quecumque pulmonem habent terrestrium hec autem aerem quidem 
non suscipiunt vivunt autem et alimentum habent in terra puta 
vespa et apis et alia entoma voco autem entoma quecumque habent 
secundum corpus incisuras aut in supinis aut in hiis et in dorsalibus 
Et terrestrium multa sicut dictum est ex humido alimentum acquirunt 
aquatilium autem et suscipientium mare nullum ex terra Quedam 
autem animalium primo quidem vivunt in humido deinde permutantur 


in aliam formam et vivunt extra puta in hiis que in fluminibus 
aspidibus fiunt enim ex ipsis istri Adhuc hec quidem sunt mansiva 
animalium hec autem permutativa sunt autem mansiva in 
humido terrestrium autem nullum mansivum est In humido autem 
multa in adherendo vivunt ut puta genera ostreorum multa Videtur 
autem et sfongus habere aliquem sensum signum autem quia difficilius 
abstrahitur si non fiat latenter motus ut aiunt Hec autem et 
adherent et absolvuntur puta genus quoddam vocate acalefes harum 
enim quedam nocte absolute pascuntur Multa autem absoluta quidem 
sunt immobilia autem ut puta ostrea et vocata olothuria Hec autem 
natatilia ut puta piscis et malakia et malacostraca velut carabi Hec 
autem gressiva ut puta cancrorum genus hoc enim aquatile ens 
secundum naturam gressivum est Terrestrium autem sunt hec quidem 
volatilia sicut avis et apis et hec alio modo ab invicem hec autem 
pedestria et pedestrium hec quidem ambulativa hec autem reptilia 
hec autem attrahentia Volatile autem tantum nullum est sicut natatile 
tantum piscis et enim dermoptera peditant et vespertilioni pedes 
sunt quemadmodum et bovi marino colobati pedes Et avium sunt 
quedam male pedate que propter hoc vocantur apodes est autem 
bene alata hec avis Fere autem et similia ipsi bene alata quidem male 
pedata autem sunt ut yrundo et drepanis similis enim modi et similium 
alarum omnia hec et visu prope invicem Apparet autem apus 
quidem omni tempore drepanis autem cum pluerit estate tunc enim 
videtur et capitur omnino autem et rara est hec avicula Gressiva 
autem et natativa multa sunt animalium Sunt autem et tales differentie 


secundum vitas et operationes Hec quidem enim sunt ipsorum 
gregalia hec autem solitaria et gressiva et volatilia et natatilia hec 
autem utroque participant Et gregalium autem et solitariorum hec 
quidem politica hec autem dispersa Sunt autem gregalia quidem puta 
in volatilibus columbarum genus et grus et cignus adunchorum 
autem unguium nullum gregale et natatilium multa genera piscium 
puta quos vocant dromadas thyni amie palamides homo autem 
utroque participat Politica autem sunt quorum unum aliquid et commune 
fit opus quod quidem non omnia faciunt gregalia est autem 
tale homo apis vespa formica grus Et horum hec quidem sub duce 
sunt hec autem sine principe puta grues quidem et apium genus sub 
duce formice autem et alia myria sine principe Et hec quidem in uno 
loco morantia gregalium et solitariorum hec autem migrativa Et hec 
quidem carnifaga hec autem fructifaga hec autem omnifaga hec 
autem proprii alimenti puta apum genus et aranearum hec quidem 
enim melle et quibusdam aliis dulcium utuntur pro alimento aranee 
autem a muscarum venatione vivunt hec autem piscibus utuntur pro 
alimento Et hec quidem venativa hec autem thesaurizativa alimenti 
sunt hec autem non Et hec quidem oiketica hec autem sine domo 
oiketica quidem sunt ut puta talpa mus formica apis aoika autem 
multa incisorum et quadrupedum Adhuc locis hec quidem cavernosa 
ut puta lacerta serpens hec autem super terram ut puta equus 
canis Et hec quidem foraminosa hec autem non Et hec quidem noctivaga 
ut puta noctua et vespertilio hec autem in lumine vivunt 


Adhuc domestica et silvestria et hec quidem semper ut homo et 
mulus semper domestica hec autem semper silvestria quemadmodum 
pardus et lupus hec autem domesticari possunt cito ut puta 
elefas Adhuc alio modo omnia enim quecumque domestica sunt 
genera et silvestria sunt ut puta equi et sues oves capre canes Et 
hec quidem sonantia hec autem muta hec autem vocalia et horum 
hec quidem loquelam habent hec autem agrammata et hec quidem 
cotila hec autem sibilativa hec autem cantativa hec autem non cantativa 
omnium autem commune circa coitus maxime cantare et loqui 
Et hec quidem agrum habitantia ut fatga hec autem montana sicut 
epops hec autem cum homine morantur ut columba Et hec quidem 
luxuriosa ut perdicum et gallinarum genus hec autem non multum 
spermatica ut corvinarum avium genus hec enim raro faciunt coitum 
Et marinorum hec quidem pelagalia hec autem littoralia hec 
autem petrosa Adhuc hec quidem amyntika hec autem fylactica 
sunt autem amyntika quidem quecumque aut invadunt aut iniuriata 
insurgunt fylactica autem quecumque ad non pati aliquid habent in 
se ipsis tutelam Differunt autem et talibus differentiis secundum 
morem Hec quidem enim sunt mansueta et vix irascentia et non 
insistitiva velut bos hec autem furiosa et insistitiva et indisciplinabilia 
velut porcus silvestris hec autem prudentia et formidolosa ut 
elefas lepus hec autem illiberalia et astuta puta serpens hec autem 
liberalia et virilia et eugenea ut puta leo hec autem generosa et indomita 
et insidiosa puta lupus eugeneum quidem enim est quod ex 


bono genere generosum autem quod non egreditur a propria natura 
Et hec quidem astuta et malitiosa puta vulpis hec autem animosa et 
amativa et blanditiva puta canis hec autem mansueta et tractabilia 
puta elefas hec autem verecunda et observativa puta anser hec 
autem invidiosa et filokala puta pavo Consiliativum autem solum 
homo est animalium Et memoria quidem et doctrina multa participant 
reminisci autem nullum aliud potest preter hominem Circa 
unumquodque autem generum que circa mores et vitas posterius 
dicentur cum diligentia magis 


 Omnium autem animalium sunt communes partes quo suscipiunt 
alimentum et in quod suscipiunt hec autem sunt eadem et 
altera secundum dictos modos aut secundum speciem aut secundum 
excellentiam aut secundum analogiam aut positione differentia Post 
has autem alias communes partes habent plurima animalium qua 
emittunt superfluum alimenti aut suscipiunt non enim omnibus existit 
hoc Vocatur autem qua recipit os in quod autem suscipit venter 
reliquum autem multorum nominum est Superfluo autem existente 
duplici quecumque quidem habent susceptivas partes humidi superflui 
habent et sicci alimenti quecumque autem huius illius non 
omnia Propter quod quecumque quidem vesicam habent et ventrem 
habent quecumque autem ventrem habent non omnia vesicam 
habent nominatur enim humide superfluitatis susceptiva particula 
vesica venter autem que sicce 

 Reliquorum autem multis existunt 
hee partes et adhuc qua sperma emittunt et horum quibusdam existit 
generatio animalium hoc quidem in se ipsum emittens hoc autem in 
alterum Vocatur autem quod quidem in se ipsum emittit femininum 
quod autem in hoc masculinum in quibusdam autem non est masculinum 
et femininum Et partium que ad conditionem hanc differt species 
hec quidem enim habent matricem hec autem proportionale 


Quecumque quidem igitur maxime necessarie partes sunt animalibus 
has quidem omnibus habere accidit has autem plurimis hee sunt 
Omnibus autem animalibus sensus unus existit solus communis tactus 
quare et in qua hic particula fieri natus est innominata autem est 
hiis quidem enim idem hiis autem proportionale est 

 Habet autem 
et humiditatem omne animal qua privatum aut vi aut natura corrumpitur 
Adhuc in quo fit hoc aliud Est autem hoc hiis quidem sanguis 
hiis autem vena hiis autem proportionale Sunt autem imperfecta hec 
puta hoc quidem virus hoc autem ikhor Tactus quidem igitur in 
omiomera fit parte puta in carne aut tali aliquo et totaliter in sanguineis 
quecumque habent sanguinem hiis autem in proportionali 
omnibus Factive autem virtutes in anomiomeris puta alimenti preparatio 
in ore et motus eius qui secundum locum aut pedibus aut alis aut 
proportionalibus Cum hiis autem hec quidem sanguinem habentia 
existunt entia ut puta homo et equus et omnia quecumque aut sine 
pedibus sunt perfecta entia aut bipedia aut quadrupedia hec autem 
exanguia ut puta apis et vespa et marinorum sepia et carabus et 
omnia quecumque plures pedes habent quam quatuor 

 Et hec quidem 
animalifica hec autem ovifica hec autem vermifica animalifica 
quidem ut puta homo et equus et bos marinus et alia quecumque 
habent pilos aquatilium autem cetodea puta delfis et vocata selachea 
horum autem hec quidem aulon branchias autem non habent 
ut puta delfis et balena habet autem delfis quidem aulon per dorsum 
balena autem in fronte hec autem non velatas branchias ut puta 
selachea galei que et raie Vocatur autem ovum quidem fetuum perfectorum 
ex quo fit quod fit animal ex parte a principio aliud autem 
alimentum ei quod fit est vermis autem est ex quo toto totum fit animal 
dearticulato et augmentato fetu Hec quidem igitur in se ipsis 


ovificant animalificantium ut puta selachea hec autem animalificant 
in se ipsis ut puta homo et equus In manifestum autem ab hiis quidem 
perfecto fetu animal egreditur ab hiis autem ovum ab hiis 
autem vermis Ovorum autem hec quidem ostracoderma sunt et duorum 
colorum puta quod avium hec autem malacoderma et unius 
coloris puta quod selacheorum Et vermium hii quidem confestim 
motivi hii autem immobiles Sed de hiis quidem in hiis que de generatione 
per diligentiam posterius dicendum Adhuc autem animalium 
hec quidem habent pedes hec autem sine pedibus et habentium hec 
quidem duos pedes habent puta homo et avis sola hec autem quatuor 
puta lacerta et canis hec autem plures puta scolopendra et apis 
omnia autem pares habent pedes quecumque quidem habent pedes 
Natatilium autem quecumque sine pedibus hec quidem pinnulas 
habent ut piscis et horum hii quidem quatuor pinnulas duas quidem 
sursum in dorsalibus duas autem deorsum in supinis puta aurata et 
spinula hec autem duo solum quecumque producta et plana puta 
anguilla et congrus hec autem omnino non habent puta murena et 
quecumque alia utuntur mari quemadmodum serpentes terra et in 
humido similiter natant Selacheorum autem quedam quidem non 
habent pinnulas puta lata et caudam portantia puta raie et turtur 
marinus sed ipsis latitudinibus natant rana marina autem habet et 
quecumque latitudinem non habent attenuatam Quecumque autem 
videntur pedes habere quemadmodum malakia hiis natant et pinnulis 
et velocius super kytos puta sepia et teuthis et polypes ambulat 
autem horum neutrum quemadmodum polypes Skliroderma autem 
puta carabus caudalibus natat citissime hec autem super caudam hiis 
que in illa pinnulis et cordylus pedibus et caudali habet autem 


simile glani caudale ut parvum assimiletur magno Volatilium autem 
hec quidem pennata sunt puta aquila et accipiter hec autem ptilota 
puta apis et melolontha hec autem dermoptera ut puta alopex et vespertilio 
Pennata quidem igitur sunt quecumque sanguinem habentia 
et dermoptera similiter ptilota autem quecumque sine sanguine ut 
puta entoma Sunt autem pennata quidem et dermoptera bipedia 
omnia aut sine pedibus dicuntur enim esse quidam serpentes circa 
Ethiopiam tales Pennatum quidem igitur genus animalium avis vocatur 
reliqua autem duo innominata sunt Volatilium autem exanguium 
vero hec quidem koleoptera sunt habent enim in operculo alas ut 
puta milolonthe et canthari hec autem sine operculo et horum hec 
quidem duarum alarum hec autem quatuor alarum quatuor quidem 
alarum quecumque magnitudinem habent aut quecumque posterius 
aculeata sunt duarum autem alarum quecumque aut magnitudinem 
non habent aut anterius aculeata sunt Koleopterum autem nullum 
habet aculeum Que autem duarum alarum anterius habent aculeum 
ut puta musca et myops et ystrus et empis Omnia autem exanguia 
minora magnitudinibus sunt sanguinem habentibus animalibus preter 
pauca in mari maiora exanguia sunt ut puta malakiorum quedam 
Maxima autem fiunt hec genera ipsorum in calidissimis et in mari 
magis quam in terra et in dulcibus aquis Moventur autem que 
moventur omnia quatuor signis aut pluribus sanguinem habentia quidem 
quatuor tantum puta homo quidem manibus duabus et pedibus 
duobus avis autem alis duabus et pedibus duobus quadrupedia autem 


et piscis hec quidem quatuor pedibus hec autem quatuor pinnulis 
Quecumque autem duas habent pinnulas aut omnino non ut puta serpens 
quatuor signis nichilominus inflexiones enim quatuor aut due 
cum pinnulis Quecumque autem exanguia entia plures pedes habent 
sive volatilia sive peditantia signis moventur pluribus ut puta animal 
vocatum efimerum quatuor pedibus et alis hoc enim non solum 
secundum vitam accidit proprium unde et denominationem habet 
sed et quia volatile est quadrupes existens Omnia autem moventur 
similiter quadrupedia et multipedia secundum dyametrum enim 
moventur Alia quidem igitur animalia duos principales habent pedes 
cancer autem solus animalium quatuor 


 Genera autem sunt maxima animalium in que divisa sunt alia 
animalia de quibus hec sunt unum quidem avium unum autem piscium 
aliud autem cete Hec quidem igitur omnia sanguinem habentia 
sunt Aliud autem genus est ostracodermorum que vocantur ostrea 
aliud autem malacostracorum innominatum uno nomine ut puta 
carabi et genera cancrorum et astacorum aliud malakiorum ut puta 
teuthides et teuthoi et sepie aliud autem incisorum Hec autem omnia 
quidem sunt exanguia quecumque autem pedes habent multipedia 
incisorum autem quedam et volatilia sunt Reliquorum autem animalium 
non sunt genera magna non enim continet multas species una 
species sed hoc quidem est simplex non habens differentias secundum 
speciem ut puta homo hec autem habent quidem sed innominate 
species Sunt enim quadrupedia et non alata sanguinem quidem 
habentia omnia sed hec quidem animalifica hec autem ovifica ipsorum 


Quecumque quidem igitur animalifica omnia pilos habent quecumque 
autem ovifica folida habent est autem folis similis quantum 
ad locum squame Sine pedibus autem secundum naturam est sanguinem 
habens peditans serpentum genus est autem hoc folidotum Sed 
alii quidem ovificant serpentes vipera autem animalificat Animalificantia 
quidem enim non omnia pilos habent et enim quidam piscium 
animalificant quecumque tamen habent pilos omnia animalificant 
Pilorum enim quandam speciem ponendum et spineales pilos quales 
et terrestres ericii habent et ystriches pili enim oportunitatem exhibent 
sed non pedum quemadmodum qui marinorum Generis autem 
horum quadrupedum animalium et animalificorum species quidem 
sunt innominate alie autem per singula ipsorum ut est dicere quemadmodum 
homo dictus est leo cervus equus canis et alia hoc 
modo quoniam est unum aliquod genus et in iubatis vocatis puta 
equo et asino et mulo et γίννῳ et ἴννῳ et vocatis in Syria mulis que 
vocantur mule propter similitudinem non existentes simpliciter 
eadem species et enim coeunt et generant ex invicem Propter quod 
et sigillatim accipientem necesse speculari uniuscuiusque ipsorum 
naturam Hec quidem igitur hoc modo dicta sunt nunc quasi typo 
pregustationis gratia de quibuscumque et quecumque considerandum 
per diligentiam autem posterius dicemus ut primo existentes 
differentias et accidentia omnibus accipiamus post hoc autem causas 
horum temptandum invenire Sic enim secundum naturam est facere 
methodum existente hystoria ea que circa unumquodque de quibus 
enim et ex quibus oportet esse demonstrationem ex hiis fit manifestum 


Sumendum itaque primo partes animalium ex quibus constant 
Secundum has enim maxime et primo differunt et tota aut in has quidem 
habere has autem non habere aut positione et ordine aut secundum 
dictas prius differentias specie et excessu et analogia et passionum 
contrarietate Primum autem hominis partes sumendum 
quemadmodum enim infirmitates ad notissimum ipsis singuli probant 
sic oportet et in aliis homo autem animalium notissimum nobis 
ex necessitate est Sensu quidem igitur non incerte partes tamen 
autem ut non pretermittatur quod deinceps et ut ratio habeatur cum 
sensu dicendum partes primo quidem organicas deinde omiomeras 


 Maxime quidem igitur sunt hee partium in quas dividitur corpus 
totum caput collum thorax brachia duo skelea duo quod a collo 
usque ad pudenda kytos quod vocatur thorax Capitis quidem igitur 
partes quod quidem pilosum cranium vocatur huius autem partes 
anterior quidem bregma postremo genitum ultimum enim eorum que 
in corpore ossium compingitur posterior autem inion medium 
autem iniu et bregmatis vertex Sub bregmate quidem igitur cerebrum 
est inion autem vacuum Est autem cranium totum os rotundum non 
carnosa pelle contentum habet autem suturas mulierum quidem 
unam in circuitu virorum autem tres in unum copulatas ut in pluribus 
Iam autem visum est caput viri nullam habens suturam Cranii 
autem vertex vocatur media circumvolutio pilorum hec autem quibusdam 
duplex est fiunt enim quidam biverticales non osse sed 
pilorum revolutione 

 Quod autem sub cranio nominatur facies in 
homine solo aliorum animalium piscis enim et bovis non dicitur 
facies Faciei autem quod quidem sub bregmate intermedium oculorum 
frons hec autem quibus quidem magna tardiores quibus autem 
parva facilis motus et quibus quidem lata exstatici quibus autem 
circularis iracundi 

 Sub fronte autem supercilia duarum naturarum 


quorum recta quidem mollis moris signum ad nasum autem 
arcualitatem habentia austeri que autem ad tympora subsannatoris et 
derisoris Sub quibus oculi hii secundum naturam duo Huius partes 
utriusque palpebra superior et inferior huius pili extremi blefarides 
Interius autem oculi humidum quidem quo videt pupilla quod 
autem circa hoc nigrum quod autem extra hoc album Communis 
autem palpebre pars superioris et inferioris lacrimalia duo quidem 
apud nasum duo autem versus tympora que si quidem fuerint longa 
mali moris signum si autem velut gktenes carnositatem habeant que 
versus nasum nequitie Alia quidem igitur omnia genera animalium 
exceptis ostracodermis et si quid aliud imperfectum habent oculos 
animalifica autem omnia preter talpam Hanc autem modo quodam 
habere utique ponet quis totaliter autem non habere Totaliter quidem 
enim neque videt neque habet in manifestum patentes oculos ablata 
autem pelle habet oculorum regionem et oculorum nigra secundum 
locum et regionem natura oculis existentem in extrinseco tamquam 
in generatione factis et superducta pelle Supercilia autem detracta 
invidie 

 Oculi autem album quidem simile ut in pluribus omnibus 
vocatum autem nigrum differt hiis quidem enim est nigrum hiis 
autem valde glaucum hiis autem varium quibusdam autem caprinum 
hoc et moris optimi signum et ad acumen visus optimum Solus 
autem aut maxime animalium homo multicolor secundum oculos est 
aliorum autem una species equi autem fiunt glauci quidam Oculorum 
autem hii quidem magni hii autem parvi medii autem optimi Et 


aut extra valde aut intra aut in medio Horum qui autem intus maxime 
acutissimi visus in omni animali medium autem moris optimi 
signum Et aut nimis celeriter clausivi aut nimis perstitivi aut medii 
optimi autem moris qui medii illorum autem hii quidem inverecundi 
hii autem instabiles 

 Est autem capitis pars per quam audit non 
spirans auris Alcmeon enim non vera dicit aiens respirare capras 
per aures Auris autem pars hec quidem innominata hec autem lobus 
id est inferior particula auris Totum autem ex cartillagine et carne 
componitur Intus autem naturam quidem habet velut revolucra 
extremum autem os simile auri in quod quemadmodum vas ultimum 
pertingit sonus Hoc autem ad cerebrum quidem non habet porum ad 
oris autem palatum et ex cerebro vena tendit <in> ipsum Terminantur 
autem et oculi in cerebrum et ponitur uterque super venulam 
Immobilem autem aurem homo habet solus habentium hanc particulam 
Habentium enim auditum hec quidem habent aures hec autem 
non habent sed porum manifestum ut puta quecumque pennata aut 
folidota Quecumque autem animalificant preter bovem marinum et 
delfinum et aliorum quecumque sic cetodea omnia habent aures 
auditum habentia et poros manifestos animalificant enim et selachea 
sed tantum homo non movet Bos quidem igitur marinus poros 
habet manifestos quibus audit delfis autem audit quidem non habet 
autem aures Alia autem movent omnia Ponuntur autem aures in 
eadem periferia oculis et non quemadmodum quibusdam quadrupedum 
desuper Aurium autem hee quidem lenes hee autem hispide hee 
autem medie optime autem medie ad auditum morem autem nullum 
significant Et aut magne aut parve aut medie aut erecte valde aut 
nichil aut medio modo medie autem optimi moris signum magne 


autem et erecte stultiloquii et nugationis Intermedium autem oculi et 
auris et verticis vocatur tympus Adhuc faciei pars que quidem spiritui 
porus nasus et enim respiratur et inspiratur hoc et sternutatio per 
hoc fit spiritus subiti exitus signum auguriativum et sacrum solum 
spirituum Sed et respiratio et exspiratio fit in pectus et impossibile 
sine naribus respirare aut exspirare propter ex pectore esse respirationem 
et exspirationem secundum guttur et non ex capitis aliqua parte 
contingit enim et non utentem hoc vivere Olfactus autem fit per hanc 
partem hic autem est sensus odoris Bene mobilis autem naris et non 
sicut auris immobilis singulariter Pars autem ipsius hec quidem dyafragma 
cartillago hec autem canalis vacua est enim nasus duarum 
incisionum Elefantibus autem nasus fit longus et fortis et utitur ipso 
tamquam manu adducit enim et accipit hoc et ad os offert alimentum 
et humidum et siccum solum animalium Adhuc maxille due harum 
anterius geneium posterius autem genys Movent autem omnia animalia 
inferiorem mandibulam excepto fluviali cocodrillo iste autem 
superiorem solum Post nasum autem labia duo caro facile mobilis 
Quod autem intra genas et labia os huius partes hec quidem palatum 
hec autem fauces Sensitivum autem saporis lingua sensus autem 
summitate si autem ad latum superponatur minus Sentit autem et 
omnia que alia caro puta calidum et frigidum et durum secundum 
quamcumque partem quemadmodum et saporem Hec autem aut lata 
aut angusta aut media hec autem optima et manifestissima et soluta 
aut ligata quemadmodum blesis et balbis Est autem lingua caro rara 
et spongiosa huius pars epiglotum Et quod quidem bifyes oris interstitium 


quod autem multifyes oris gingive carnea autem hec Interius 
autem dentes ossei Intra autem alia particula uvulam ferens 
columpna venulosa que si humectata tumescit uvula vocatur et suffocat 


 Collum autem intermedium faciei et thoracis et huius 
anterior quidem pars guttur posterior autem stomachus Huius autem 
quod quidem cartillaginosum per quod vox et respiratio arteria 
quod autem carneum stomachus intus ante spinam dorsi Posterior 
autem colli pars epomis Hee quidem igitur partes usque ad thoracem 
Thoracis autem partes hee quidem anteriores hee autem posteriores 
Prima post collum in anterioribus pectus bifyes uberibus Horum 
femininum bifyes per quod femellis lac penetrat uber autem rarum 
Fit autem et in masculis lac sed spissa caro masculis mulieribus 
autem spongiosa et poris plena 

 Post pectus autem in anterioribus 
venter et huius radix umbilicus subradicale autem quod quidem 
bifyes inguines quod autem monofyes et sub umbilico itron huius 
autem extremum epysion quod autem super umbilicum ypokhondrium 
commune autem ypokhondrii et inguinis cholas Eorum autem 
que posterius dyazoma quidem lumbus unde et nomen habet videtur 
enim esse quidam lumbus terminalis autem quod quidem velut in 
sede est glutos hoc autem in quo vertitur crus cotilidon Femelle 
autem propria pars matrix et masculi pudendum deforis in fine thoracis 
duarum partium hec quidem summitas carnea et semper plana 
ut est dicere equalis que vocatur balanus hec autem circa ipsam pellis 
innominata que si decisa fuerit non connascitur neque gena 


neque palpebra Commune autem huius et balani preputium Reliqua 
autem pars cartillaginosa facile crescens et ingreditur et egreditur 
contrarie quam animalibus iubatis Sub pudendo autem testiculi duo 
Pellis autem que in circuitu vocatur oscheus testiculi autem neque 
idem carni neque longe a carne Quo autem modo habent posterius 
cum diligentia dicetur universaliter de omnibus talibus partibus 


 Mulieris autem pudendum ex opposito ei quod masculorum profundum 
enim quod sub pectine et non quemadmodum quod masculi 
egressivum Et via urine extra matrices transitus spermati masculi 
humide autem superfluitatis ambobus exitus Communis autem pars 
colli et pectoris sfaga coste autem et brachii et humeri ascella cruris 
autem et itri bubon cruris autem et gluti quod intus perineon cruris 
autem et gluti quod extra ypoglutis Thoracis autem de anterioribus 
quidem dictum est pectoris autem posterius dorsum 

 Dorsi 
autem pars spatule due et spina desubtus autem et secundum ventrem 
thoracis lumbus communis autem eius quod sursum et deorsum 
coste utrimque octo De egyis enim vocatis septem costarum nullum 
umquam fide dignum audivimus Habet autem homo et sursum et 
deorsum et anteriora et posteriora et dextra et sinistra Dextra quidem 
igitur et sinistra similia fere partibus et eadem omnia verumptamen 
debiliora sinistra Posteriora autem anterioribus dissimilia et inferiora 
superioribus verumptamen sic similia inferiora itri velut facies bona 
carnositate et sine carnositate et skelea ad brachia opponuntur et 
quibus breves ulne et crura ut in pluribus et quibuscumque pedes 
parvi et manus Coli autem quod quidem bifyes brachium et brachii 
humerus ulna cubitus pechys manus manus autem thenar digiti 


quinque digiti autem flexivum quidem condylum inflexibile autem 
falax digitus autem magnus quidem monocondylus alii autem 
bicondyli Inflexio autem et brachio et digito intus omnibus flectitur 
autem brachium penes cubitum Manus autem interius quidem vola 
carneum et dearticulatum distinctione longevis quidem una aut duabus 
per totum hiis autem qui brevis vite duabus et non per totum 
Distinctio autem manus et brachii carpos Extrinsecum autem manus 
nervosum et innominatum Coli autem duarum partium aliud skelos 
skelei autem quod quidem amficefalum crus quod autem planisiedron 
myla quod autem duorum ossium tibia et huius quod quidem 
anterius antiknimium quod autem posterius gastroknimia caro nervosa 
aut venosa hiis quidem retracta sursum ad ignyn quicumque 
magna vertebra habent contrariis autem detracta extremum autem 
antiknimii cavilla bifyum in utroque skeleo Quod autem multorum 
ossium skelei pes huius autem posterior quidem pars calcaneus 
anterior autem pedis fissa quidem digiti quinque que autem carnea 
desubtus planta que autem desuper in superioribus nervosa et innominata 
Digiti autem hec quidem unguis hec autem iunctura 
omnium autem unguis in summitate unius autem inflexionis omnes 
inferiores digiti Pedis autem quibuscumque quidem quod intus grossum 
et non concavum sed vadunt toto astuti Communis autem cruris 
et tibie genu flexio Hee quidem igitur partes communes masculi 


et femelle Positio autem partium ad sursum et deorsum et anterius et 
posterius et dextrum et sinistrum quomodo habet manifesta quidem 
utique esse videbitur que deforis secundum sensum sed tamen propter 
eandem causam dicendum propter quam quidem et priora diximus 
ut ab hoc termino oriatur quod deinceps et ut dinumeratis minus 
lateant non eodem habentia modo et in aliis animalibus et in hominibus 
Maxime autem habet homo distincta ad loca secundum naturam 
superiora et inferiora aliorum animalium superiora enim ad sursum 
totius et inferiora eodem modo ordinata sunt et anteriora et posteriora 
et dextra et sinistra secundum naturam habet Aliorum autem 
animalium hec quidem non habent hec autem habent quidem confusa 
autem habent magis Caput quidem igitur omnibus sursum ad corpus 
ipsorum homo autem solus sicut dictum est ad id quod totius perfectus 
habet hanc particulam Post caput autem est collum deinde 
pectus et dorsum hoc quidem ex posteriori hoc autem ex anteriori Et 
habita hiis venter et lumbi et pudendum et vertebra deinde crus et 
tibia ultimo autem pedes Ad anterius autem et skelea inflexionem 
habent ad quod et gressus et pedum mobilior pars et inflexio calcaneus 
autem ex posteriori cavillarum autem utraque secundum aurem 
Ex plagealibus autem dextris et sinistris brachia inflexionem habentia 
ad interius ut convexa skelorum et brachiorum ad invicem sint 
maxime in homine Sensus autem et sensiteria oculos et nares et linguam 
ad idem et ad anterius habet auditum autem et sensiteria ipsorum 
aures ex latere quidem in eadem autem periferia oculis Oculi 
autem minime secundum magnitudinem distant homini animalium 
Habet autem homo certissimum sensuum tactum secundo autem gustum 


in aliis autem deficit a multis 

 Partes quidem igitur que ad 
superficiem exteriorem ordinate sunt hoc modo et sicut dictum est 
nominate autem sunt maxime et note propter consuetudinem sunt 
Interiora autem contrarie ignote enim sunt maxime que hominum 
quare oportet reducentes ad partes aliorum animalium considerare 
quibus habet similem naturam 
Primo quidem igitur capitis ponitur positionem habens in anteriori 
cerebrum similiter autem et aliis animalibus quecumque habent hanc 
particulam habent autem omnia quecumque habent sanguinem et 
adhuc malakia Secundum magnitudinem autem similiter homo habet 
plurimum cerebrum et humidissimum Ymenes autem ipsum continent 
duo qui quidem circa os fortior qui autem circa cerebrum minus 
illo Bifyes autem in omnibus est cerebrum Et super hoc vocata 
parenkefalis extremum alteram habens formam et secundum tactum 
et secundum visum Posterius autem capitis vacuum et concavum 
omnibus ut singula habent magnitudinem quedam quidem enim 
magnum habent caput suppositam autem faciei partem minorem 
quecumque rotunde faciei hec autem caput quidem parvum genas 
autem longas ut puta iubatorum genus omne Exangue autem cerebrum 
omnibus et nullam habens in se venam et ad tactum secundum 
naturam frigidum habet autem qui plurimorum omnis in medio 
concavum aliquid parvum Que autem circa ipsum mynix venosa est 
autem mynix ymen pelleus continens cerebrum Super cerebrum 
autem subtilissimum os et debilissimum capitis est quod vocatur 
bregma Feruntur autem ex oculo tres pori ad cerebrum maximus 
quidem et medius in parencefaliden minimus autem in ipsum cerebrum 
minimus autem est qui versus nasum maxime Maximi quidem 


igitur secus invicem sunt et non concidunt medii autem concidunt 
palam autem hoc maxime in piscibus et enim propinquiores isti 
cerebro quam magni minimi autem plurimum separati sunt ab invicem 
et non concidunt Intra autem collum vocatus ysofagus est 
habens denominationem a longitudine et artitudine et arteria Prior 
autem positione arteria ponitur quam ysofagus in omnibus habentibus 
ipsam habent autem hanc omnia quecumque pulmonem habent Est 
autem arteria quidem cartillaginosa secundum naturam et pauci sanguinis 
multis subtilibus venulis contenta ponitur autem ad superiora 
quidem ad os penes narium perforationem in os qua et quando 
bibentes reiecerint aliquid potus cedit ex ore per nares extra Intermedium 
autem habet perforationum vocatum epiglotum possibile 
coaptari super foramen arterie quod in os tendit hac enim terminus 
lingue copulatur Ex altera autem parte devenit in medium pulmonis 
deinde ab hoc dirivatur in utramque partium pulmonis Vult enim 
esse duarum partium pulmo in omnibus quidem habentibus sed in 
animalificis non similiter distantia manifesta minime autem in 
homine Est autem non multe partitionis qui hominis quemadmodum 
quorundam animalificorum neque planus sed habet irregularitatem 
In ovificis autem puta in avibus et quadrupedum quecumque ovifica 
multum pars utraque ab invicem divisa est ut videantur duos habere 
pulmones et ab una arteria due sunt partes in utramque partem tendentes 
pulmonis Copulatur autem magne vene et vocate aorti Inflata 
autem arteria succedit in profunda pulmonis spiritus hec autem 
distinctiones habent cartillagineas in acutum pertingentes ex interstitiis 
autem foramina per totum sunt pulmonem ex magnis in minora 


succedentia Copulatur autem et cor arterie vinculis sagiminosis et 
cartillagineis et innodalibus qua autem copulatur concavum est Inflata 
autem arteria in quibusdam quidem non manifestum facit in maioribus 
autem animalium palam quia ingreditur spiritus in ipsam Arteria 
quidem igitur hoc habet modo et recipit solum spiritum et dimittit 
aliud autem nichil neque siccum neque humidum aut molestat donec 
utique extusciatur quod intraverat Stomachus autem venit quidem 
desursum ab ore vicinus arterie coniunctus existens ad spinam et 
arteriam ymenodeis ligamentis terminatur autem per dyazoma in 
ventrem carneus existens secundum naturam et tensionem habens et 
ad longitudinem et ad latitudinem Venter autem hominis similis 
canino est non multo enim intestino maior sed similis velut intestinum 
amplitudinem habens deinde intestinum simplex convolutum 
rationabiliter latum inferior autem venter similis est porcino latus 
enim est et quod ab hoc ad fundamentum breve et grossum Omentum 
autem a medio ventre oritur est autem secundum naturam pellicula 
sagiminosa quemadmodum et aliis que unius ventris et ex 
utraque parte dentatis Super intestina autem mesenterium est ymenodeum 
hoc et latum et pingue fit Oritur autem ex magna vena et 
aorti et per ipsum vene multe et spisse porriguntur ad intestinorum 
situm desuper incipientes usque deorsum Que quidem igitur circa 
stomachum et arteriam sic habent et que circa ventrem 

 Cor 
autem habet quidem tres ventriculos ponitur autem superius pulmonis 
penes scissuram arterie habet autem ymenem sagiminosum et 
grossum quo copulatur vene magne et aorti Ponitur autem apud 


ipsam aorti secundum acuta iacent autem acuta ad pectus omnium 
similiter animalium quecumque habent pectus Omnibus autem similiter 
et habentibus et non habentibus hanc particulam in anterius habet 
cor quod acutum latebit autem utique frequenter propter transcidere 
divisis gibbosum autem ipsius est sursum Habet autem quod acutum 
carneum ad multum et spissum et in concavis ipsius nervi sunt Ponitur 
autem secundum positionem in aliis quidem secundum medium 
pectus quecumque habent pectus hominibus autem in sinistris magis 
modicum a divisione uberum inclinans ad sinistrum uber in superiori 
parte pectoris et non magnum tota que ipsius species non producta 
est sed rotundior preter summitatem que in acutum tendit Habet 
autem ventriculos tres quemadmodum dictum est maximum quidem 
eum qui in dextris minimum autem eum qui in sinistris medium 
autem magnitudine eum qui in intermediis habet autem duos parvos 
et ad pulmonem perforatos omnes patens autem secundum unum 
ventrium Desubtus autem ex coherentia penes quidem maximum 
ventriculum adaptatur magne vene ad quam et mesenterium est 
secundum medium autem aorti Feruntur autem et in pulmonem pori 
a corde et scinduntur eodem modo quo quidem arteria per totum 
pulmonem assequentes hiis que ab arteria Superius autem sunt qui a 
corde Porus autem nullus est communis sed propter coniunctionem 
suscipiunt spiritum et cordi transmittunt fert enim hic quidem in 
dextrum concavum pororum hic autem in sinistrum De vena autem 


magna et aorti secundum se communiter de ambabus dicemus posterius 
Sanguinem autem plurimum quidem pulmo habet earum que in 
animalibus partium habentibus pulmonem et animalificantibus in 
ipsis et extra totus quidem enim est spongiosus iuxta unamquamque 
autem syringam pori feruntur magne vene Sed putantes esse vacuum 
decepti sunt considerantes exsiccatos ex quibus divisis animalibus 
confestim exivit sanguis simul totus Aliorum autem viscerum cor 
solum habet sanguinem Et pulmo quidem non in se ipso sed in 
venis cor autem in se ipso in quolibet enim ventriculorum habet 
sanguinem subtilissimus autem est qui in medio Sub pulmone 
autem est dyazoma thoracis vocate frenes ad costas et ypochondria 
et spinam copulate in medio autem habet subtilia et ymenodea 
Habet autem per ipsum venas tensas sunt autem hominis frenes 
grosse ut secundum rationem humani corporis Sub dyazomate autem 
in dextris quidem ponitur epar in sinistris autem splen similiter in 
omnibus habentibus has partes secundum naturam et non monstruosis 
iam enim visa sunt translata ordine in quibusdam quadrupedibus 
Copulatur autem ventri penes omentum Ad visum autem hominis est 
splen strictus et longus similis porcino Epar autem ut ad multum 
quidem et in pluribus non habet fel in paucis autem adest Rotundum 
autem est hominis epar et simile bovino Accidit autem hoc et in 
sacris velut et in loco quodam Calcedonie in Euboia non habent oves 
fel in Naxo autem omnia fere quadrupedia tantum ut obstupescant 
videntes extranei putantes sibi proprium esse signum et non naturam 
ipsorum esse hanc Adheret autem magne vene epar arterie autem 
non communicat per epar enim pertransit que a magna vena vena 


que vocate sunt porte epatis Connectitur autem et splen magne vene 
solum tendit enim ab ipsa vena in splenem Post hec autem renunculi 
apud ipsam spinam iacent similes secundum naturam existentes 
bovinis Superior autem dexter est in omnibus animalibus habentibus 
renunculos et minus autem sagiminis habet sinistro et siccior dexter 
est In omnibus autem habet et hoc similiter aliis Feruntur autem in 
ipsos pori ex magna vena et aorti verumptamen non in concavum 
Habent enim renunculi in medio concavum hii quidem maius hii 
autem minus exceptis hiis qui bovis marini isti autem similes bovinis 
existentes solidissimi omnium sunt Pori autem tendentes in ipsos 
in corpus consumuntur renunculorum signum autem quod non terminantur 
eo quod non habeant sanguinem neque inspissantur in se 
ipsis Habent autem ventriculum quemadmodum dictum est parvum 
Ex concavo autem renunculorum feruntur in vesicam pori duo exiles 
et alii ex aorti fortes et continui ex medio autem renunculorum 
utroque vena concava et nervosa egreditur tendens iuxta spinam 
ipsam per scelea deinde in utrumque vertebrum exterminantur et iterum 
patentes fiunt tense ad vertebrum Hee autem abscisiones venarum 
in vesicam descendunt ultima enim vesica iacet ortum habens a 
poris a renunculis tensis secus canalem tendentem ad viam urine et 
fere omnino in circuitu subtilibus et innodalibus ymenis convoluta 
similibus existentibus modo quodam dyazomati thoracis Est autem 
hominis vesica rationabiliter habens magnitudinem Ad collum autem 
vesice copulatur pudendum extrinsecum quidem maxime foramen 
conductum in idem modicum autem subtus hoc quidem in testiculos 


fertur foraminum hoc autem in vesicam nervosum et cartillagineum 
Ab hoc autem oriuntur testiculi masculis de quibus in communiter 
dictis determinabitur quomodo habent Eodem autem modo et in 
femella omnia nata sunt differt enim in nullo interiorum preterquam 
in matricibus quarum quidem aspectus consideretur ex descriptione 
ea que in anathomiis positio autem est apud intestina super matricem 
autem vesica Dicendum autem et de matricibus communiter de 
omnibus in sequentibus neque enim similes omnibus neque similiter 
habent Partes quidem igitur et intus et extra hominis hee et tales et 
hoc habent modo 



 Aliorum autem animalium partes hee quidem communes 
omnium sunt quemadmodum dictum est prius hee autem generum 
quorundam Eedem autem et altere sunt invicem iam frequenter dicto 
modo Fere enim quecumque sunt genera altera animalium et plurimas 
partium habent alteras specie et hee quidem secundum proportionem 
indifferentes solum genere autem altere hee autem genere 
quidem eedem specie autem altere Multe autem hiis quidem existunt 
hiis autem non existunt Quadrupedia quidem igitur et animalifica 
caput quidem habent et collum et que in capite partes omnes differt 
autem secundum formas partium unumquodque Et leo quidem quod 
colli habet unum os spondiles autem non habet interiora autem apertus 
omnia habet similia cani Habent autem quadrupedia animalia et 
animalifica pro brachiis skelea anteriora omnia quidem quadrupedia 
maxime autem proportionaliter manibus que multe scissionis ipsorum 
utuntur enim ut manibus ad multa Et sinistra autem minus 
habent absoluta hominibus preter elefantem Iste autem que circa 
digitos minus articulata habet pedibus et anteriora skelea multo 
maiora est autem quinque digitorum et ad posteriora skelea cavillas 
habet breves Habet autem narem tantam et talem ut pro manibus 
habeat ipsam bibit enim et dirigit appetens hac ad os et elefanti stat 


si appetat sursum Hac et arbores extrahit et per aquam vadens hac 
flat Summitate autem inclinat non autem habet iuncturas cartillagineum 
enim habet Solum autem et amfidextrum fit aliorum animalium 
homo Pectori autem hominis omnia animalia proportionaliter 
habent hanc partem sed non similem hic quidem enim latum pectus 
alia autem strictum Ubera autem nullum habet in anteriori nisi homo 
Elefas autem habet quidem ubera duo sed non in pectore sed versus 
pectus Inflexiones autem membrorum et anteriorum et posteriorum 
contrarias habent et ipsis et hominis inflexionibus excepto elefante 
Animalificis quidem enim quadrupedum flectuntur anteriora quidem 
in anterius posteriora autem in posterius et habent concava periferie 
ad invicem versa Elefas autem non sicut dicunt quidam sed considet 
et flectit skelea verumptamen non potest propter pondus simul ad 
utraque sed reclinatur aut ad sinistra aut ad dextra et dormit in hac 
figura flectit autem posteriora skelea sicut homo Ovificis autem ut 
puta cocodrillo et lacerte et aliis talibus omnibus ambo skelea et 
anteriora et posteriora ad anterius flectuntur modicum ad latus declinantia 
Similiter autem et aliis multorum pedum verumptamen intermedia 
extremorum semper utroque participant et inflexionem habent 
in latus magis Homo autem ambas inflexiones membrorum ad eadem 
habet et ex opposito brachia quidem enim in posterius flectit 
verumptamen modicum curvat ad latera que intus skelea autem in 
anterius In posterius autem anteriora et posteriora nullum flectit animalium 
Contrarie autem ulnis et anterioribus skeleis humerorum 


habet inflexio omnibus et posteriorum genuum que vertebrorum 
quare quoniam homo aliis contrarie flectit et hec habentes contrarie 
Similes autem inflexiones habet avis quadrupedibus animalibus 
Bipes enim existens skelea quidem ad posterius flectit pro brachiis 
autem et skeleis anterioribus alas habet quarum inflexio est in anterius 
Bos autem marinus quasi quadrupes orbatum est confestim 
enim habet post spatulam pedes similes quidem manibus quemadmodum 
et qui urse quinque digitorum enim sunt et unusquisque 
digitorum inflexiones habet tres et unguem non magnum posteriores 
autem pedes quinque digitorum quidem sunt et inflexiones et ungues 
similes habent anterioribus figura autem similes piscium caudis sunt 
Motus autem animalium quadrupedium et multipedium secundum 
dyametrum sunt et stant sic principium autem a dextris omnibus 
Secundum skelum autem vadunt et leo et cameli utrique scilicet Bactrianici 
et Arabici Secundum skelum autem est quia non prevenit 
sinistro dextrum sed assequitur 
Habent autem quadrupedia animalia quascumque quidem homo 
partes habet in anteriori deorsum in supinis posteriora autem in dorsalibus 
Adhuc autem plurima caudam habent et enim bos marinus 
parvam habet similem ei que cervi De simialibus autem animalibus 
posterius determinabitur Omnia autem quecumque quadrupedia aut 
animalifica hispida ut est dicere sunt et non quemadmodum homo 
paucorum pilorum et parvorum pilorum excepto capite caput autem 
hispidissimum animalium Adhuc autem aliorum quidem animalium 
habentium pilos dorsalia hispidiora supina autem aut lenia omnino 
aut hispida minus homo autem contrarium Et pilos palpebrarum 
homo quidem ad ambo habet et in ascellis habet pilos et in pectine 
aliorum autem nullum neque horum neutrum neque eam que subtus 


blefaridem sed subtus palpebre quibusdam rari pili nati sunt Ipsorum 
autem quadrupedum et pilos habentium horum quidem totum corpus 
hispidum quemadmodum porci et ursi et canis hec autem hispidiora 
in collo similiter omniquaque ut puta quecumque chetem habent 
quemadmodum leo hec autem in dorsali colli a capite usque ad summitatem 
humeri ut puta quecumque iubam habent sicut equus et 
mulus et silvestrium et portantium cornua bonassus Habet autem et 
equicervus vocatus in summitate humeri chetem et bestia pardium 
nominata a capite autem usque ad summitatem humeri subtilem 
utrumque singulariter autem equicervus barbam habet secundum guttur 
Sunt autem ambo cornua portantia et duplicis ungule femella 
autem equicervi non habet cornua Magnitudo autem animalis huius 
cervo similis est Generantur autem equicervi in Archotis ubi quidem 
et boves silvestres Differunt autem silvestres a domesticis quantum 
quidem porci silvestres a domesticis nigri enim sunt et fortes 
secundum species et incurvati cornua autem supinantia habent 
magis Equicervorum autem cornua similia sunt hiis que hynnuli Elefas 
autem minime hispidus est quadrupedum Consequuntur autem 
secundum corpus et caude hispiditate et lenitate quorumcumque 
caude magnitudinem habent quedam enim parvam habent omnino 
Cameli autem singulare habent preter alia quadrupedia vocatum 
gibbum in dorso Differunt autem Bactrici ab Arabicis hii quidem 
enim duos habent gibbos hii autem unum solum alium autem habent 
gibbum talem qualem sursum in inferioribus in quo cum reclinentur 


in genua firmatum est aliud corpus Thelas quidem igitur habet quatuor 
camelus quemadmodum bos et caudam similem asino pudendum 
autem posterius Et genu autem habet in unoquoque skeleo 
unum et inflexiones non plures ut dicunt quidam sed videtur propter 
subsistentiam ventris 
Et astragalum similem quidem bovi turpem autem et parvum ut 
secundum magnitudinem Est autem duplicis ungule et non utrimque 
dentatum duplicis ungule autem sic ex posteriori quidem parum 
scinditur usque ad secundam inflexionem digitorum anterius autem 
scinditur parum quantum usque ad primam inflexionem digitorum in 
summitate quatuor et est aliquid per medium scissionum sicut anseribus 
Pes autem est desubtus carneus quemadmodum et ursorum 
propter quod et ad bellum euntes calciant vilibus operculis cum 
alguerint 
Omnia autem quadrupedia ossea skelea habent et nervosa et sine 
carne totaliter autem et alia animalia omnia quecumque habent pedes 
preter hominem adhuc autem et quasi sine vertebro et enim aves 
adhuc magis hoc passe sunt Homo autem contrarium carnosa enim 
habet fere maxime corporis vertebra et crura et tibias vocate enim 
gastroknemie quasi ventres tibiarum in tibiis carnose sunt 
Quadrupedium autem et sanguinem habentium et animalificantium 
hec quidem sunt multe scissionis sicut hominis pedes et manus multorum 


enim digitorum quedam sunt ut puta leo canis pardalis hec 
autem duarum fissurarum et pro unguibus ungulas habent sicut ovis 
et capra et cervus et equus fluvialis hec autem sine fissura ut puta 
que unius ungule sicut equus et mulus Porcorum autem genus 
utroque participat sunt enim et in Illyriis et in Peoniis et alibi unius 
ungule porci Dikhala quidem igitur duas habent fissuras posterius 
hiis autem que unius ungule hoc est continuum Sunt autem et hec 
quidem cornua portantia hec autem sine cornibus animalium Plurima 
quidem igitur habentium cornua dikhala secundum naturam 
sunt ut puta bos et cervus et capra unius autem ungule et duo habens 
cornua nullum visum est unum autem cornu habentia et unius ungule 
pauca ut puta Indicus asinus unum cornu habens unum autem 
habens cornu et duas ungulas oryx 
Et astragalum autem Indicus asinus habet solus eorum que unius 
ungule porca enim quemadmodum dictum est prius ad utrumque se 
habet propter quod et non habens astragalon est Dikhalorum enim 
multa habent astragalon Multarum autem fissurarum nullum visum 
est habens astragalon quemadmodum neque homo sed lynx quidem 
simile semiastragalo leo autem qualem quidem fingunt laberintalem 
Omnia autem habentia astragalon in posterioribus habent skeleis 
habent autem rectum astragalon in flexura dorsale quidem extra 
supinum autem intra et cola quidem intus versa ad invicem vertebra 
autem vocata extra et apices sursum Positio quidem igitur astragalorum 
habentibus omnibus hoc habet modo 


Dikhalon autem simul et chetem habens et cornua duo curvata ad 
ipsa sunt quedam animalium ut puta bonassus qui nascitur circa Peoniam 
et Mediam Omnia autem quecumque cornuta quadrupedia sunt 
nisi aliquid secundum methaphoram dicatur cornu et sermonis gratia 
sicut serpentes qui circa Thebas Egyptii aiunt habentes epanastasin 
quantum prefationis gratia Habentium autem cornua per totum quidem 
habet solidum solus cervus alia autem concava usque ad aliquid 
extremum autem solidum Concavum quidem igitur ex pelle natum 
est magis circa hoc autem coaptatum est solidum ex auribus velut 
cornua boum Abicit autem cornua solus cervus per annum incipiens 
a biennio et iterum nascuntur Alia autem continue habent nisi aliquid 
vi orbetur 
Adhuc autem circa ubera contrarie in aliis animalibus existit ad 
ipsa et ad hominem et circa organa oportuna ad coitum Hec quidem 
enim anterius habent ubera in pectore aut versus pectus et duo ubera 
et duas thelas sicut homo et elefas quemadmodum dictum est prius 
Et enim elefas ubera habet iuxta ascellas habet autem femella ubera 
parva valde et non secundum rationem corporis ut ex latere non multum 
videantur habent autem et masculi ubera ubi quidem femelle 
parva penitus Ursa autem quatuor Hec autem duo ubera quidem 
habent in cruribus autem habent et thelas duas sicut ovis hec autem 
quatuor thelas sicut bos hec autem neque in pectore habent ubera 
neque inter crura sed in ventre ut puta canis et sus et multa non 
omnia autem equalia Alia quidem igitur plura habent pardali autem 


quatuor in ventre leena autem duo in ventre Habet autem et camelus 
ubera duo et lactatoria quatuor sicut bos Eorum autem que unius 
ungule masculi non habent ubera nisi quecumque assimilantur matri 
quod quidem accidit in equis 
Pudenda autem masculorum hec quidem extra habent ut puta 
homo et equus et alia multa hec autem intra quemadmodum delfis 
Et habentium extra hec quidem in anterius quemadmodum dicta et 
horum hec quidem absoluta et pudendum et testiculos quemadmodum 
homo hec autem apud ventrem pudendum et hec quidem magis 
hec autem minus absoluta non enim eodem modo absoluta est capro 
et equo hec particula Habet autem et elefas pudendum simile quidem 
equo parvum autem et non secundum rationem corporis testiculos 
autem non extra patentes sed intus iuxta renunculos propter quod et 
in coitu separatur cito Et hec quidem absolutos habent testiculos 
quemadmodum equus hec autem non absolutos sicut caper Femella 
autem pudenda habet ubi sunt ubera ovium cum autem fuerit hora 
coeundi retrahit sursum et evertit ad exteriorem locum ut facilis sit 
coitus Apertum est autem rationabiliter ad multum pudendum Plurimis 
quidem igitur ipsorum pudenda hoc habent modo Quedam autem 
posterius urinativa sunt ut puta lynx et leo et camelus et lepusculus 
Masculi quidem igitur contrarie habent invicem sicut dictum est 
femelle autem omnes posterius urinative sunt et enim femella elefantis 
habet pudenda sub cruribus quemadmodum alia Pudendorum 
autem differentia multa est hec quidem enim habent cartillagineum 
pudendum et carneum sicut homo carneum quidem igitur non inflatur 
cartillagineum autem habet augmentum hec autem nerveum ut 


puta cameli et cervi hec autem osseum ut vulpis et lupi et ictidis et 
cati et enim catus osseum habet pudendum 
Ad hec autem homo quidem perfectus superiora habet minora inferioribus 
alia autem animalia quecumque sanguinem habentia contrarium 
Dicimus autem sursum a capite usque ad partem qua superflui 
est exitus deorsum autem ab hoc residuum Habentibus quidem igitur 
pedes posterius skelum est inferior pars ad magnitudinem non 
habentibus autem caude et caudule et talia Perfecta quidem igitur 
talia sunt in augmento autem differunt Homo quidem enim maiora 
superiora habet novus existens quam inferiora augmentatus autem 
permutatur in contrarium propter quod et solum non eundem facit 
motum gressus novus existens et perfectus sed primo puer existens 
serpit quasi quadrupes Hec autem proportionaliter distribuunt augmentum 
puta canis Quedam autem primo superiora minora inferiora 
autem maiora habent augmentata autem superiora fiunt maiora quemadmodum 
iubata horum enim nullum fit maius posterius quod ab 
ungula usque ad vertebrum 
Est autem et circa dentes multa differentia aliis animalibus et ad 
ipsa et ad hominem Habent quidem enim omnia dentes quecumque 
quadrupedia et sanguinem habentia et animalifica sed hec quidem 
sunt utrimque dentata hec autem non utrimque dentata Quecumque 
quidem enim sunt cornua portantia non utrimque dentata sunt non 
enim habent anteriores dentes in superiori mandibula sunt autem 
quedam non utrimque dentata et sine cornibus puta camelus Et hec 
quidem chauliodontas habent quemadmodum masculi porci hec 
autem non habent Adhuc hec quidem sunt serraliter dentata ipsorum 
ut puta leo et pardalis et canis hec autem non vicissitudinata puta 


equus et bos carkharodonta enim sunt quecumque vicissitudinant 
dentes acutos Simul autem khauliodonta et cornu nullum habet animal 
neque carkharodonta et horum alterum Plurima autem anteriores 
habent acutos interiores autem latos Bos autem marinus carkharodon 
est omnibus dentibus tamquam admotus generi piscium 
pisces enim omnes fere sunt carkharodontes Duplicis autem ordinis 
dentes nullum habet horum generum Est autem aliquid si oportet 
credere Ktesie ille enim bestiam que in India cui nomen martikhoras 
hanc habere ait utrimque trium ordinum dentes esse autem magnitudine 
quidem tantam quantus leo et hispidam similiter et pedes habere 
similes faciem autem et aures humano modo oculum autem glaucum 
colorem autem cinabrinum caudam autem similem scorpio terrestri 
in qua aculeum habet et hinc inde dependentia dicitur in acutum 
erigere sonat autem simile voci tube et bucine simul velociter 
autem currit non minus cervis et est silvestre et hominis vorax Homo 
quidem igitur iactat dentes iactant autem et alia animalium ut puta 
equus et mulus et asinus Iactat autem homo anteriores gomfios 
autem nullum iactat animalium Porcus autem totaliter nullum iactat 
dentem 

 De canibus autem dubitatur et hii quidem non putant 
omnino iactare nullum ipsos hii autem caninos dentes solum hii vero 
quod iactat quemadmodum homo sed latet quia non iactat priusquam 
subnascantur intus equales Similiter autem et in aliis silvestribus 
verisimile accidere quoniam dicuntur caninos dentes tantum iactare 
Canes autem discernunt iuniores et seniores ex dentibus iuvenes quidem 


enim albos habent et acutos seniores autem nigros et hebetes 


 Contrarie autem ad alia animalia et in equis accidit Alia quidem 
enim animalia seniora facta nigriores habent dentes equus autem 
albiores Distinguunt autem acutos et latos vocati canini dentes 
amborum participantes forma desuper quidem enim lati desubtus 
autem sunt acuti Habent autem plures dentes masculi quam femelle 
et in hominibus et in ovibus et capris et porcis in aliis autem nondum 
consideratum est Quicumque autem plures habent longioris vite ut 
in pluribus sunt qui autem minores et sine dentibus ut in pluribus 
brevioris vite 

 Nascuntur autem ultimi hominibus gomfii quos 
vocant kranteras circa viginti annos et viris et mulieribus Iam autem 
quibusdam mulieribus octoginta annorum existentibus nati sunt gomfii 
in extremis molestantes in ortu et viris similiter Hoc autem accidit 
quibuscumque in etate non orti fuerint cranteres 

 Elefas autem 
dentes habet quatuor quidem utrimque quibus comminuit alimentum 
comminuit autem minutatim sine hiis autem alios duos magnos 
Masculus quidem igitur hos habet magnos et sursum flexos femella 
autem parvos et ex opposito masculis deorsum autem dentes respiciunt 
Habet autem elefas confestim natus dentes magnos tamen 
immanifestos primo 

 Linguam autem habet parvam quidem valde 
et intus ut labor sit videre 

 Habent autem animalia et magnitudines 
differentes oris Horum quidem enim sunt ora magne rupture 
sicut canis et leonis et omnium carkharodontorum hec autem parvi 
oris sicut homo hec autem intermedia ut puta porcorum genus 
Equus autem fluvialis qui in Egypto iubam quidem habet quemadmodum 
equus dichalum autem est sicut bos visu autem hebes habet 
autem et astragalum sicut dichala et khauliodontas subapparentes 


caudam autem porci vox autem equi magnitudo autem est maior 
asino pellis autem grossities ut scuta fiant ex ipsa interiora autem 
similia equo et asino 


 Quedam autem animalium secundum naturam cum utroque participant 
et cum homine et cum quadrupedibus ut puta symie et kebi 
et cynocefali Est autem kebus quidem symia habens caudam Et 
cynocefali eandem habent formam symiis nisi quod maiores sunt et 
fortiores et facies habentes magis caninas adhuc autem silvestriores 
mores et dentes habent magis caninos et fortiores Symie autem hispide 
quidem secundum dorsalia velut existentes quadrupedia et 
supina ut existentes humane forme hoc enim in hominibus contrarie 
habet et in quadrupedibus quemadmodum dictum est prius verumptamen 
pilus quidem grossus et hispide ad utraque valde sunt symie 
Facies autem habet multas similitudines ei que hominis et enim 
nares et aures similes habet et dentes sicut homo et anteriores et 
gomfios Adhuc autem aliis quadrupedibus non habentibus blefaridas 
ad partem alteram hec autem habet quidem subtiles autem valde et 
magis inferiores et parvas Omnia enim quadrupedia has non habent 
Adhuc autem in pectore duas thelas parvas uberum Habet autem et 
brachia sicut homo verumptamen hispida et flectit et hec et skelea 
sicut homo periferias ambas ad invicem kolorum ad hec autem 
manus et digitos et ungues similes homini verumptamen omnia hec 
ad bestialius proprios autem pedes sunt enim manus magne et 


digiti sicut qui manuum medius longissimus et quod inferius pedis 
manui simile verumptamen ad longitudinem que manus ad extrema 
tendens vola hoc autem in summitate durius male et tenuiter imitans 
calcaneum Et utitur autem pedibus ad ambo et ut manibus et ut 
pedibus et flectit ut manus Habet autem ulnam et crus brevia quemadmodum 
brachium et tibiam umbilicum autem singularem quidem 
non habet durum autem quod secundum locum umbilici Superiora 
autem inferioribus multo maiora habet quemadmodum 
quadrupedia fere enim ut quinque ad tria sunt Et propter hec et 
propter pedes habere similes manibus et quasi compositos ex manu et 
pede ex pede quidem secundum calcanei ultimum ex manu autem 
alie partes et enim digiti habent vocatam volam perseverat autem 
plurimo tempore quadrupes ens magis quam rectum et neque vertebra 
habet ut quadrupes neque caudam ut bipes nisi modicam omnino 
quantum signi gratia Habet autem et pudendum femella simile 
mulieri masculus autem magis caninum quam homo 

 Kebi autem 
sicut dictum est prius habent caudam Interiora autem divisa similia 
habent homini omnia talia Partes quidem igitur animalificantium ad 
exterius hoc modo se habent 


 Quadrupedia quidem ovifica vero et sanguinem habentia nullum 
enim ovificat terrestre et sanguinem habens non quadrupes aut 
sine pedibus caput quidem habent et collum et dorsum et dorsalia et 
supina corporis adhuc autem skelea anteriora et posteriora et proportionale 
pectori quemadmodum animalifica quadrupedium et caudam 
plurima quidem maiorem pauca autem minorem Omnia autem multorum 
digitorum et multarum fissurarum sunt talia Ad hec autem 
sensiteria et linguam omnia preterquam qui in Egypto cocodrillus 
Hic autem similis quibusdam piscium totaliter quidem enim pisces 


spineam et non absolutam habent linguam quidam autem multum 
lenem et indistinctum locum non inclinanti valde labium Aures 
autem non habent sed porum auditus solum omnia talia neque ubera 
neque pudendum neque testiculos extra manifestos sed intus neque 
pilum sed omnia sunt folidota Adhuc autem carkharodonta omnia 
Cocodrilli autem fluviales habent quidem oculos porci dentes autem 
magnos et chauliodontas et ungues fortes et pellem non rumpibilem 
folidotam vident autem in aqua quidem prave extra autem acutissime 
Die quidem igitur in terra plurimum versantur nocte autem in 
aqua calidius enim est temperie 


 Cameleon autem totam quidem figuram corporis habet in 
modum lacerte coste autem deorsum descendunt contingentia ad 
ypogastrium quemadmodum piscibus et spina suprastat similiter ei 
que piscium Facies autem simillima ei que choiropithiki quasi porci 
simialis Caudam autem habet parvam valde in subtile descendentem 
et convolutam ad multum sicut corrigiam Altior autem est distantia 
a terra quam lacerte incurvationes autem skeleorum quemadmodum 
lacerte habent Pedum autem unusquisque ipsius dupliciter divisus est 
in partes positionem similem ad ipsas habentes qualem quidem 
magnus noster digitus ad reliquum manus oppositionem habet Ad 
breve autem et harum partium unaqueque divisa est in quosdam digitos 
anteriorum quidem pedum que quidem apud ipsum interius scilicet 
tripliciter exteriora autem quasi dupliciter posteriorum autem 
que quidem ad ipsum dupliciter exteriora autem tripliciter Habet 
autem et ungues similes in hiis hiis que gampsonycha Asperum 
autem habet totum corpus sicut cocodrillus Oculos autem habet in 


concavo quidem positos et magnos valde rotundos et contentos pelle 
simili reliquo corpori per medios autem ipsos derelicta est modica 
visui regio per quam videt numquam autem pelle operit hoc Vertit 
autem oculum in circuitu et visum ad omnia loca permutat et sic 
videt quod vult Coloris autem permutatio inflato ipso fit habet 
autem et nigrum hunc non longe ab eo qui cocodrillorum et fuscum 
quemadmodum lacerte nigre sicut pardalia variata Fit autem per 
totum corpus ipsius talis permutatio et enim oculi simul permutantur 
similiter reliquo corpori et cauda Motus autem ipsius tardus valde 
est quemadmodum qui tortucarum Et moriens autem fuscus fit et 
mortuo ipso color talis est Que autem circa stomachum et arteriam 
similiter habet lacertis posita Carnem autem nusquam habet nisi 
apud caput et genas sine carne autem penitus est et apud genas pauca 
caro et circa extremam adherentiam caude Habet autem et sanguinem 
circa cor solum et circa oculos et circa superiorem locum cordis 
et circa quecumque ab hiis venosa protenduntur est autem et in hiis 
modicus penitus Iacet autem et cerebrum superius quidem modicum 
oculis continuum autem hiis Circumablata autem pelle extrinseca ab 
oculis continetur fulgens aliquid per ipsos velut limatura erea subtilis 
Per totum autem ipsius corpus fere protenduntur ymenes multi et 
fortes et multum excedentes esistentia circa reliqua Operatur autem 
et spiritu recisus totus ad multum tempus brevi motu fortiter adhuc in 
ipso circa cor existente et conducit differenter que circa costas quin 
immo et reliquas partes corporis Splenem autem nusquam habet 
manifestum Foleizat autem sicut lacerte 


 Similiter autem dictis animalibus quasdam partes et aves 
habent et enim caput et collum omnia habent et dorsum et supina 
corporis et proportionale pectori skelea autem duo sicut homo 


maxime animalium verumptamen flectit in posterius similiter quadrupedibus 
sicut dictum est prius Manus autem neque pedes anteriores 
habent sed alas singulariter ad alia animalia adhuc autem vertebrum 
simile cruri longum et adnatum usque ad medium ventrem ut 
videatur divisum crus esse crus autem intermedium tibie alteram 
quandam partem Maxima autem crura habent gampsonica avium et 
pectus fortius aliis Multorum autem unguium omnes sunt aves 
adhuc autem multe scissionis modo quodam omnes plurimarum quidem 
enim divisi sunt digiti natatilia autem steganopoda sunt dearticulatos 
autem et separatos habent digitos Sunt autem quecumque 
ipsorum elevantur omnes quatuor digitorum tres quidem enim in 
anterius unum autem ad posterius positum habent plurime pro calcaneo 
pauce autem quedam duos quidem anterius duos autem posterius 
ut puta vocata iynx Hec autem est modico quidem maior spiza 
species autem varia singulariter autem habet que circa digitos et linguam 
similiter serpentibus habet enim ad longitudinem extensionem 
super quatuor digitos et iterum contrahitur in se ipsam Adhuc autem 
vertit collum ad posterius reliquo corpore quiescente sicut serpentes 
Ungues autem habet magnos quidem similiter tamen natos hiis qui 
koloiorum Voce autem trizat Os autem aves habent proprium neque 
enim labia neque dentes habent sed rostrum neque aures neque nares 
sed poros horum sensuum narium quidem in rostro auditus autem in 
capite Oculos autem omnes quemadmodum et alia animalia duos 
sine blefaridibus claudunt autem graves inferiori palpebra operiunt 
autem oculos ex lacrimali pelle superposita omnes noctuales autem 
avium et superiori palpebra Idem autem hoc faciunt et folidota puta 
lacerte et alia cognata hiis animalium claudunt enim inferiori palpebra 
omnes non tamen operiunt pellicula oculos quidem sicut aves 


Adhuc autem neque folidas neque pilos habent sed pennas penne 
autem habent collum omnes Et caudam quidem non habent orropigium 
autem que quidem longorum skeleorum et steganopodes breve 
contrarie autem magnum et hee quidem apud ventrem pedes 
habentes volant que autem parvi orropigii extensos Et linguam 
omnes habent hanc autem dissimilem hee quidem enim longam hee 
autem latam Maxime autem animalium post hominem litteras proferunt 
quedam genera avium talia autem que late lingue ipsorum 
maxime Epiglotum autem super arteriam nullum ovificantium habet 
sed claudit et aperit porum ut nichil descendat habentium pondus in 
pulmonem Genera autem quedam avium habent et calcaria Gampsonicum 
autem simul et calcar habens nullum est Sunt autem gampsonica 
quidem volativorum que autem calcarizata gravium Adhuc 
autem quedam avium cristam habent hec quidem ipsis plumis superstantem 
gallus autem solus singulariter neque enim caro est neque 
longius a carne secundum naturam 


 Aquatilium autem animalium piscium genus unum ab aliis 
separatum est multas continens species Caput quidem enim habet et 
dorsalia et supina in quo loco venter et viscera et posterius caudale 
continuum et non divisum hoc autem non omnibus simile Collum 
autem nullus habet piscis neque kolum nullum neque testiculos totaliter 
neque intus neque extra neque ubera Hoc quidem igitur totaliter 
neque aliud nullum non animalificantium neque animalificantia 
omnia sed quecumque confestim in ipsis animalificant et non ovificant 
primo Et enim delfis animalificat propter quod habet ubera duo 
non sursum autem sed prope articulos habet autem non sicut quadrupedia 


manifestas thelas sed quasi canales duos utrimque ex latere 
unum ex quibus lac fluit et lactatur a natis consequentibus et hoc 
visum est iam ab aliquibus manifeste Pisces autem ut dictum est 
neque ubera habent neque pudendorum porum nullum extra manifestum 
Singulare autem habent id quod branchiarum qua aquam dimittunt 
cum susceperint secundum os et pinnulas plurimi quidem quatuor 
producti autem ut puta anguilla duas que ad branchias 
Similiter autem et kestreus puta in Sifes qui in lacu duas et vocata 
tainia similiter Quidam autem productorum neque pinnulas habent 
ut puta murena neque branchias dearticulatas similiter aliis piscibus 
Ipsorum autem habentium branchias hec quidem habent operculum 
branchiis selachea autem omnia sine operculo et habentia quidem 
opercula omnia ex latere habent branchias selacheorum autem lata 
deorsum in supinis ut puta stupor et raie producta autem in lateralibus 
ut puta omnia galeodea rana autem marina ex latere quidem 
habet opertas autem non spineo operculo sicut selachodei sed pelleo 
Adhuc autem habentium branchias horum quidem simplices sunt 
branchie horum autem duplices extremum autem ad corpus omnium 
simplex Et hec quidem paucas branchias habent hec autem multitudinem 
branchiarum equales autem ex utraque parte omnes Habet 
autem minimas habens unam ex utraque parte branchiam duplex 
autem hoc ut puta capros Hii autem duas utrimque hanc quidem 
simplicem hanc autem duplicem ut puta congrus et scarus Hii autem 
quatuor utrimque simplices ut puta ellops synagris murena 
anguilla Hii autem quatuor quidem duorum autem ordinum preter 


ultimum ut puta kichla et perca et glanis et carpre Habent autem et 
galeodes duplices omnes et quinque utrimque gladiatus autem octo 
duplices De multitudine quidem igitur branchiarum piscibus hoc 
habet modo Adhuc autem ad alia animalia pisces differunt cum differentia 
que secundum branchias neque enim quemadmodum peditantium 
quecumque animalifica habent pilos neque quemadmodum 
quedam ovificantium quadrupedum folidas neque ut avium genus 
plumatum sed plurimi quidem ipsorum squamati sunt pauci autem 
aliqui asperi minima autem est multitudo ipsorum que lenis Selacheorum 
quidem igitur hec quidem aspera sunt hec autem lenia 
congrus autem et anguilla et thynus lenium Carkharodontes autem 
omnes pisces excepto scaro et omnes habent acutos dentes et plurium 
ordinum et quidam in lingua Et linguam duram et spinosam 
habent et adherentem sic ut aliquando non videantur habere Os 
autem hii quidem magne aperture ut quedam quadrupedum et animalificantium 
Sensiteriorum autem aliorum quidem nullum habent 
manifestum neque ipsum neque poros neque auditus neque odoratus 
oculos autem omnes habent sine palpebris non durorum oculorum 
existentes Sanguinem quidem igitur habens est totum piscium 
genus Sunt autem ipsorum hii quidem ovifici hii autem animalifici 
squamati quidem omnes ovifici selachea autem omnia animalifica 
preter ranam marinam 


 Reliquum autem sanguinem habentium animalium serpentum 
genus Est autem commune amborum plurimum quidem enim ipsorum 
terrestre est paucum autem quod aquatile in potabilibus aquis 
moratur Sunt autem et marini serpentes similes forma terrestribus 


secundum alia sed caput habent magis ad modum congri genera 
autem multa marinorum serpentum sunt et colorem habent omnimodum 
non generantur autem hii in valde profundis Sine pedibus 
autem sunt serpentes sicut piscium genus Sunt autem et scolopendre 
marine similes terrestribus magnitudine autem modico minores 
Generantur autem circa petrosa loca Colore autem sunt magis rubee 
et multorum pedum magis et subtiliorum skeleorum quam terrestres 
Non generantur autem neque ipse sicut neque serpentes in profundis 
valde Est autem pisciculus quidam petralium quem vocant quidam 
echeneidam et utuntur quidam ipso ad vindictas et venena est autem 
non esibilis Hunc quidam dicunt habere pedes non habentem sed 
videtur propter pinnulas similes habere pedibus Que quidem igitur 
extra partes et quales et quot sanguinem habentium animalium et 
quas habent ad invicem differentias dictum est 


 Que autem intus quomodo habent dicendum in sanguinem 
habentibus animalibus primo hoc enim differunt maxima genera ad 
reliqua aliorum animalium eo quod hec quidem sanguinem habentia 
sunt hec autem exanguia Sunt autem hec homo que et animalifica 
quadrupedium adhuc autem ovifica quadrupedium et avis et piscis et 
cetus et si quid aliud innominatum est propter non esse genus sed 
simplicem speciem in singularibus puta serpentes et cocodrillus 
Quecumque quidem igitur sunt quadrupedia et animalifica stomachum 
quidem et arteriam omnia habent et posita eodem modo quemadmodum 
in hominibus similiter autem et quecumque ovificant 
quadrupedium et in avibus sed speciebus partium harum differunt 
Totaliter autem omnia quecumque aerem suscipientia respirant et 


exspirant omnia habent pulmonem et arteriam et stomachum et positionem 
stomachi et arterie similiter sed non similia pulmonem autem 
neque similem neque positione similiter habentem Adhuc autem 
cor omnia habent quecumque sanguinem habent et dyazoma quod 
vocant frenes sed in parvis propter subtilitatem et parvitatem non 
videntur similiter preterquam in corde Singulare autem est in 
bobus est enim quoddam genus boum sed non omnes quod habet in 
corde os Habet autem et equorum cor os Pulmonem autem non 
omnia ut puta piscis non habet neque si quid aliorum animalium 
habet branchias Et epar omnia habent quecumque quidem sanguinem 
Splenem autem plurima habent quecumque quidem et sanguinem 
Multa autem non animalificorum sed ovificantium parvum 
habent splenem ita ut lateat fere sensum in avibus que plurimis puta 
columba et milvo accipitre noctua egocefalus autem totaliter non 
habet et in ovificis autem et quadrupedibus eodem modo habet parvum 
enim valde habent et hec ut puta tortuca emys fryna lacerta 
cocodrillus rana 
Fel autem animalium hec quidem habent hec autem non habent in 
epate Animalificorum quidem et quadrupedum cervus non habet 
neque prox adhuc autem equus mulus asinus bos marinus et porcorum 
quidam Cervorum autem vocati achaini videntur in cauda 
habere fel est autem quod dicunt colore quidem simile felli non 
tamen humidum sic sed simile ei quod splenis secundum interiora 
Vermes tamen omnes habent in capite viventes fiunt autem sub ypoglottio 


in concavo et circa spondilem qua caput adheret magnitudine 
non minores existentes maximis eulis fiunt autem simul omnes et 
continui numero autem sunt maxime circa viginti Fel quidem igitur 
non habent cervi sicut dictum est intestinum autem ipsorum amarum 
est ita ut neque canes velint comedere si non valde pinguis sit cervus 
Habet autem et cervus epar sine felle quidem incisum tamen circa 
locum ubi habentibus nascitur fel fluit humiditas fellea plus aut 
minus Suscipientium autem mare et habentium pulmonem delfis non 
habet fel Aves autem et pisces omnes habent et ovifica et quadrupedia 
et ut ad omne dicatur plus aut minus Sed hii quidem apud epar 
piscium puta qui galeades et glanis et rina et liobatus et stupor et longorum 
anguilla et acus et ygena Habet autem et kallionimus in epate 
sicut habet maximum piscium ut secundum magnitudinem Hii autem 
apud intestina habent ordinatam ab epate poris aliquibus valde subtilibus 
Amia quidem igitur secus intestinum ordinatum eque longum 
habet multotiens autem et reduplicationem alii autem apud intestina 
hii quidem longius hii autem propius puta rana elops synagris 
murena gladiatus yrundo struthos Multotiens autem et idem genus 
ad utraque videtur habens ut puta congri hii quidem apud epar hii 
autem deorsum aptatum Similiter autem habet hoc et in avibus quedam 
enim apud ventrem habent hee autem apud intestina fel puta 
columba corvus coturnix yrundo passer quedam autem sursum 
apud epar et ventrem ut puta egokefalus hee autem simul apud epar 
et intestina ut puta accipiter et milvus 




 Renunculos autem et vesicam animalifica quidem quadrupedum 
omnia habent aliorum quecumque ovificant quidem nullum 
habet puta avis neque piscis quadrupedum autem solum tortuca 
marina magnitudine secundum rationem aliarum partium Similes 
autem habet renunculos marina tortuca bovinis est autem qui bovis 
velut ex multis parvis unus compositus Habet autem et bonnassus 
omnia interiora similia bovi 


 Positione autem quecumque habent has partes similiter positas 
habent cor quidem circa medium preterquam in homine hic autem 
in sinistra magis parte sicut dictum est prius Habet autem cor 
omnium acumen in anterius verumptamen in piscibus non utique 
videbitur non enim ad pectus habet acumen sed ad caput et os 
Adaptata est autem ipsi summitas in quam copulat branchias invicem 
dextras et sinistras Sunt autem et alii pori ordinati ex ipso in 
utramque branchiarum maiores quidem maioribus minores autem 
minoribus qui autem in summitate cordis magnis ipsorum valde 
grossus canalis est et albus Stomachum autem pauci habent piscium 
ut puta congrus et anguilla et isti parvum Et epar habentibus quidem 
inscissum habentibus est in dextris totum hiis autem qui scissum a 
principio maius in dextris quibusdam enim utraque pars semota est 
et non coniunctum est principium ut puta piscium galeodeis et 
lepusculorum quoddam genus est et alibi et circa stagnum Bolbem in 
vocata Sykina quos utique aliquis putabit duo epata habere propter 
longe poros copulari sicut et in pulmone avium Et splen autem est 
omnibus in sinistris secundum naturam et renunculi habentibus 
iacent eodem modo Iam autem apertum aliquod quadrupedum visum 
est habens splenem quidem in dextris epar autem in sinistris sed 
talia ut monstra iudicantur Tendit autem arteria omnibus in pulmonem 


quo autem modo posterius dicemus stomachos autem in ventrem 
per dyazoma quecumque habent stomachum pisces enim sicut 
dictum est prius plurimi non habent sed confestim ad os copulatur 
venter propter quod frequenter quibusdam magnorum persequentibus 
minores procidit venter in os 
Habent autem ventrem omnia quidem dicta et positum similiter 
iacet enim sub dyazomate confestim et intestinum consequens et terminans 
ad exitum alimenti et ad vocatum culum dissimiles autem 
habent ventres Primo quidem enim quadrupedum et animalificorum 
quecumque non sunt amfidentata cornua portantium quatuor habent 
tales poros que utique et dicuntur ruminare Pertingit enim stomachos 
quidem ab ore incipiens ad inferius secus pulmonem a dyazomate 
in ventrem magnum hic autem est in interioribus asper et 
distinctus Cooritur autem ipsi prope adiectionem stomachi vocatus 
kekryfalus a visu est enim in exterioribus quidem similis ventri in 
interioribus autem similis connexis complicationibus magnitudine 
autem multo minor est cecryfalus ventre Hunc autem sequitur echinus 
in interioribus ens asper et capedines habens magnitudine autem 
similis cecryfalo Post hoc autem vocatum enystrum est magnitudine 
quidem echino maius figura autem productius habet autem intus 
capedines multas et magnas et planas ab hoc autem intestinum iam 
Cornuta quidem igitur et non bidentata talem habent ventrem differunt 
autem invicem figuris et magnitudinibus horum et eo quod stomachos 
in medium aut ex latere tendit in ventrem bidentata autem 
unum habent ventrem ut puta homo canis porcus ursus leo lupus 
Habet autem et lupocerverus omnia interiora similia lupo Omnia quidem 
igitur habent unum et post hec intestinum sed hec quidem 


habent maiorem ventrem sicut porcus et ursus et qui quidem porci 
paucas habet planas capedines hec autem multo minorem et non 
multo maiorem intestino quemadmodum canis et leo et homo Et 
aliorum autem species distant ad horum ventres hec quidem enim 
porco similem habent hec autem cani et hec maiorem et minorem 
animalium eodem modo Differentia autem et in hiis secundum 
magnitudines et figuras et grossities et subtilitates existit eas que ventris 
et positione secundum stomachi coaptationem 
Differt autem et intestinorum natura utrisque dictorum animalium 
hiis que qui non bidentati et bidentatis magnitudine et grossitie et 
reduplicationibus Omnia autem maiora que non bidentatorum sunt 
et enim ipsa maiora omnia parva quidem enim pauca omnino autem 
parvum nullum est cornutum Habent autem quedam et propagines 
intestinorum recti autem intestini nullum est non bidentatum Elefas 
autem intestinum habet concamerationes habens ut videatur quatuor 
ventres habere In hoc et alimentum infit seorsum autem non habet 
vas Et viscera autem habet similia porcinis verumptamen epar quidem 
quadruplum bovino et alia splenem autem minorem secundum 
rationem Eodem autem modo habent que circa ventrem et intestinorum 
naturam et quadrupedibus quidem animalium ovificis autem 
puta tortuce terrestri et tortuce marine et lacerte et cocodrillis ambobus 
et omnibus totis talibus simplicem enim habent et unum ventrem 
secundum hec quidem similem porcino secundum hec autem canino 
Serpentum autem genus simile est et habet similia fere omnia peditantium 
et ovificorum lacertis si quis longitudinem dans ipsis auferat 
pedes folidotum enim est et dorsalia et supina similia hiis habent 
verumptamen testiculos non habent sed sicut piscis duos poros in 
unum coaptatos et matricem longam et bicroam Alia autem interiora 


eadem lacertis verumptamen omnia propter angustiam et longitudinem 
angusta et longa viscera ut lateant propter similitudinem figurarum 
Arteriam enim habent valde longam adhuc autem longiorem 
stomachum Principium autem arterie est apud ipsum os ut videatur 
sub hac esse lingua coniungi autem videtur lingue arteria propter 
contrahi linguam et non manere quemadmodum aliis Est autem lingua 
subtilis et longa et extrahitur usque longe Singulare autem preter 
aliorum linguas habent serpentes et lacerte hoc quod bicroa est ipsorum 
lingua in summo multo autem magis serpentes summitates 
enim ipsarum sunt subtiles sicut pili Habet autem et bos marinus fissam 
linguam Ventrem autem serpens habet velut intestinum magis 
amplum similem canino deinde intestinum subtile et usque ad finem 
unum Post fauces autem cor parvum longum autem et in modum 
renunculi propter quod videbitur utique aliquando non ad pectus 
habere acumen Deinde pulmo simplex inodeo poro dearticulatus et 
longus valde et multum semotus a corde Et epar longum et simplex 
splenem autem parvum et rotundum sicut et lacerte Fel autem habet 
similiter piscibus ydri quidem enim super epar habent alii autem 
apud intestina ut in pluribus Carkharodontes autem omnes sunt 
Costas autem habent equales hiis qui in mense diebus triginta enim 
habent Dicunt autem quidam accidere circa serpentes idem quod quidem 
et circa pullos yrundinum si quis enim eruat oculos serpentum 
aiunt nasci iterum et caude autem abscise lacertarum et serpentum 
nascuntur 
Similiter autem et piscibus habent que circa intestina et que circa 
ventrem unum enim et simplicem habent differentem figuris Quidam 
enim valde similem intestino habent puta quem vocant scarum 


qui utique et putatur solus piscis ruminare Et intestini autem magnitudo 
simplex et reduplicationem habet que resolvitur in unum Proprium 
autem piscium est et avium plurimarum habere propagines 
sed aves quidem desubtus et paucas pisces autem plures desuper 
circa ventrem et quidam multas puta kobius galeus perka scorpius 
cythara trilia skarus kestreus autem ex altera parte ventris multas 
ab altera autem unam Quidam autem habent quidem paucas autem 
puta epatus glaucus habet autem et aurata paucas Differunt autem 
et ipsimet a se ipsis puta aurata habet hec quidem plures hec autem 
pauciores Sunt autem et qui totaliter non habent puta plurimi selacheorum 
aliorum autem hii quidem paucas hii autem et omnino multas 
Omnes autem habent secus ipsum ventrem propagines pisces 
Aves autem habent et ad invicem et ad alia animalia circa interiores 
partes differentiam Hee quidem enim habent ante ventrem 
prolobon puta gallus fassa columba perdix est autem prolobus pellis 
concava et magna in quo alimentum primum ingrediens indigestum 
est Est autem a principio quidem a stomacho angustior deinde 
amplior qua autem descendit iterum ad ventrem subtilior Ventrem 
autem carnosum et calcatum plurime habent et interius unam pellem 
fortem ablata a carnoso Hee autem prolobon quidem non habent sed 
pro hoc stomachum amplum et latum aut per totum aut quod ad ventrem 
tendit ut puta koloius et corvus et cornicula Habet autem et 
coturnix stomachi quod latum deorsum et egocefalus parum amplius 
quod deorsum et noctua anas autem et anser et larus et catarractes et 


bistarda stomachum amplum et latum totum et alie autem multe aves 
similiter Quedam autem aliquid ipsius ventris habent simile prolobo 
puta cencreis Est autem quod non habet neque stomachum neque 
prolobum amplum sed ventrem longum quecumque parve avium ut 
puta yrundo et passer Pauce autem neque prolobum habent neque 
stomachum amplum sed valde longum quecumque collum longum 
habent puta porfirion fere autem et hee omnes superfluum humidius 
emittunt quam alie Coturnix autem singulariter habet hec ad alias 
habet enim et prolobum et ante ventrem stomachum amplum et latitudinem 
habentem aufert autem prolobos ab eo qui ante ventrem stomacho 
compactionem ut secundum magnitudinem Habent autem et 
subtile intestinum plurime et simplex resolutum Propagines autem 
habent aves sicut dictum est paucas et non desuper ut pisces sed 
deorsum iuxta intestini finem Habent autem non omnes sed plurime 
puta gallus perdix anas nycticorax ascalafus anser cignus bistarda 
noctua Habent autem et parvarum quedam sed parva omnino 
ut puta passer 




 De aliis quidem igitur partibus interioribus dictum est et quanta 
et qualia quedam et quas habent ad invicem differentias reliquum 
autem de hiis que ad generationem faciunt partibus dicere Hee enim 
femellis quidem omnibus intus sunt que autem masculorum differentias 
habent plures Hec quidem enim omnino sanguinem habentium 
animalium non habent testiculos hec autem habent quidem intus 
autem habent et habentium interius hec quidem apud lumbos habent 
circa renunculorum locum hec autem apud ventrem hec autem extra 
Et pudendum horum hiis adheret ventri hiis autem distat quemadmodum 
et testiculi ventri autem adheret differenter anterius mingentibus 
et posterius mingentibus Piscium quidem igitur nullus testiculos 
habet neque si quid aliud habet branchias neque serpentum genus 
omne neque totaliter nullum sine pedibus quecumque non in se ipsis 
animalificant Aves autem habent quidem testiculos habent autem 
intus apud lumbos Et quadrupedum quecumque ovificant eodem 
habent modo puta lacerta et tortuca et cocodrillus et animalificorum 
ericius Hec autem intus habentium apud ventrem habent puta eorum 
que sine pedibus quidem delfis quadrupedum autem et animalificorum 
elefas alia autem manifestos habent Adaptatio autem que ad 
ventrem et ad locum continuum quam differentiam habet prius dictum 
est hiis quidem enim a posteriori continui et non remoti sunt 
puta generi porcorum hiis autem seiuncti sicut hominibus Pisces 
quidem igitur testiculos non habent sicut dictum est prius neque serpentes 


poros autem duos habent a succinctorio ortum habentes ex 
utraque parte spine copulatos in unum porum de<super> superfluitatis 
exitus desuper autem dicimus quod ad spinam Hii autem fiunt 
circa tempus coitus thoro pleni et contritis egreditur sperma album 
Ipsi autem ad se ipsos quam habent differentiam ex anathomiis oportet 
contemplari et posterius dicetur in propriis circa unumquodque 
diligentius Quecumque autem ovificant aut bipedia entia aut quadrupedia 
hec habent testiculos apud lumbos sub dyazomate hec quidem 
albiores hec autem magis fuscos subtilibus valde venulis contentos 
et ab utroque protenditur porus copulans in unum quemadmodum et 
piscibus super exitum superfluitatis Hoc autem est pudendum quod 
in parvis quidem immanifestum in maioribus autem puta in ansere 
et in talibus manifestius fit cum fuerit coitus recens Pori autem et 
piscibus et hiis copulati sunt apud lumbos sub ventre et intestinis 
inter magnam venam a qua protenduntur pori in utrumque testiculorum 
Sicut autem piscibus circa tempus coitus thorus videtur inexistens 
et pori valde patentes cum autem preterierit tempus immanifesti 
et pori aliquando sic et avium testiculi ante coire quidem hee parvos 
hee autem omnino immanifestos habent cum autem coeant valde 
magnos habent Manifestissime autem hoc accidit fassis et perdicibus 
quare aliqui putant neque habere yeme testiculos ipsas Habentium 
autem in anteriori testiculos hii quidem intus habent apud ventrem 
quemadmodum delfis hii autem extra in manifesto apud finem 
ventris Hiis autem alia quidem habent eodem modo differunt autem 
quia hii quidem ipsos habent per se testiculos hii autem in vocata 
oskhea quicumque deforis Ipsi autem testiculi in omnibus peditantibus 
et animalificis hoc habent modo Porriguntur ex aorti meatus 


venosi usque ad caput utriusque testiculi et alii a renunculis duo 
sunt autem hii quidem sanguinosi qui autem ex aorti exangues A 
capite autem apud ipsum testiculum meatus est spissior illo et nervosior 
qui reflectitur iterum in utroque testiculo ad caput testiculi a 
capite autem utroque iterum in idem copulantur in anterius ad pudendum 
Recurvi autem meatus et adhibiti testiculis pellicula circumdati 
sunt eadem ut videantur unus esse meatus si non diviserit aliquis 
pelliculam Contingens quidem igitur meatus adhuc sanguinosum 
habet humidum minus tamen superioribus hiis qui ex aorti in reflectentibus 
autem in virgam eam que in pudendo alba est humiditas Fertur 
autem et a vesica porus et coniungitur desuper ad virgam circa 
hanc autem velut kelyfus est vocatum pudendum Considerentur 
autem dicta hec et ex subscriptione hac meatuum principium eorum 
qui ab arteria in quibus a caput testiculorum et descendentes meatus 
in quibus k qui ab hiis apud testiculum adhibiti in quibus ipsa o o 
reflectentes autem in quibus humiditas alba in quibus ipsa b b 
pudendum d vesica e testiculi autem in quibus ipsa ps ps Abscisis 
autem aut ablatis testiculis ipsis retrahuntur meatus sursum Pereunt 
autem hii quidem adhuc iuvenibus existentibus attritione hii autem et 
posterius excisi Accidit autem iam taurum excisum et confestim 
ascendentem coiisse et generasse Que quidem igitur circa testiculos 
animalibus hoc habent modo 
Matrices autem habentium matrices animalium neque eodem modo 
habent neque similes omnium sunt sed differunt et animalificantium 
ad invicem et ovificantium Dicroe quidem igitur sunt omnium apud 
articulos habentium matrices et hoc quidem ipsarum in dextris partibus 
alterum autem in sinistris est principium autem unum et os 


unum puta collum carnosum valde et cartillagineum plurimis et 
maximis Vocatur autem horum hoc quidem ystera id est matrix et 
delfis unde et adelfus id est fratres appellant mitra autem id est 
vulva collum et os matricis Quecumque quidem igitur sunt animalifica 
et bipedia aut quadrupedia horum quidem matrix omnium est 
sub succinctorio puta homini et bovi et equo et cani et cornutis similiter 
hec habent omnibus In summitatibus autem vocatorum keratiorum 
revolutionem habent matrices plurimorum Ovificantium autem 
ad patens non similiter omnium habent sed que quidem avium ad 
succinctorium que autem piscium deorsum sicut animalificantium 
bipedium et quadrupedium verumptamen subtiles et pelliculose et 
longe ut in valde parvis piscium videatur utraque ovum esse unum 
tamquam duo ova habentibus piscibus horum quorumcumque dicitur 
ovum esse facile comminuibile est enim non unum sed multa propter 
quod diffunditur in multa Avium autem matrix desubtus quidem 
collum habet carnosum et compactum hec autem apud succinctorium 
ymenodea et subtilia valde ut videantur extra matricem ova esse In 
maioribus quidem igitur avium patens est pellicula magis et inflata 
per canalem tumescit et sinum facit pellicula in parvis autem minus 
manifesta hec omnia Eodem autem modo habet matrix et in quadrupedibus 
quidem animalium ovificis autem puta tortuca et lacerta et 
ranis et aliis talibus canalis quidem enim desubtus unus et carnosior 
habitudo autem et ova sursum apud succinctorium Quecumque 
autem sine pedibus ad patens quidem animalificant in ipsis autem 
ovificant ut puta galei et alia vocata selachea vocatur autem selachus 
quodcumque sine pedibus existens et branchias habens animalificum 


est horum autem dicroa quidem matrix similiter et ad succinctorium 
tendit sicut avium Adhuc autem per medium dicroarum 
desubtus incipiens usque ad succinctorium tendit et ova hic fiunt et 
sursum in principio succinctorii deinde procedentia in latitudinem 
animalia fiunt ex ovis Ipsorum autem horum ad invicem et ad alios 
pisces differentia matricum diligentius utique considerabitur figuris 
ex anathomiis Habet autem et serpentum genus ad hec et ad invicem 
differentiam Alia quidem enim genera serpentum ovificant omnia 
vipera autem animalificat solum cum ovificaverit primo in se ipso 
propter quod vicine habet que circa matricem selacheis Serpentum 
autem matrix longa sicut corpus protenditur deorsum incipiens ab 
uno poro continua hinc et inde spine velut meatus uterque existens 
usque ad succinctorium in qua ova secundum ordinem fiunt et parturit 
non secundum unum sed continuum Habent autem matricem 
quecumque quidem animalificant et in se ipsis et in patens desuper a 
ventre quecumque autem ovificant omnia desubtus apud lumbos 
Quecumque autem ad patens quidem animalificant in se ipsis autem 
ovificant ad utrumque se habent hoc quidem enim desubtus ad lumbos 
ipsius pars est in qua ova hoc autem circa exitum supra intestina 
Adhuc autem differentia et hec ad invicem est matricum Cornuta 
quidem enim et non bidentata habent cotilidones in matrice cum 
habeant embrium et bidentatorum puta lepusculus et mus et vespertilio 
alia autem bidentata et animalifica et subpedanea omnia planam 
habent matricem et embrionum dependentia ex ipsa est matrice sed 
non ex cotilidone Anomiomere quidem igitur partes in animalibus 
hoc habent modo et exteriora et interiora 




 Omiomerarum autem communissima quidem est sanguis omnibus 
sanguinem habentibus animalibus et pars in qua natus est fieri 
hec autem vocatur vena deinde autem proportionale hiis ikhor et 
ines et quod maxime est corpus animalium caro et horum proportionalis 
in unoquoque pars adhuc os et proportionale huic puta spina et 
cartillago adhuc autem pellis ymen nervi ungues pili et respondentia 
hiis ad hec autem sagimen sepum et superfluitates hec autem 
sunt stercus flegma colera rubea et nigra Quoniam autem principium 
videtur sanguinis natura et venarum primo de hiis dicendum 
aliter que quoniam et eorum qui prius dixerunt quidam non bene 
dicunt Causa autem ignorantie difficultas inspectionis ipsarum In 
mortuis quidem enim animalium immanifesta natura principalissimarum 
venarum quia concidunt confestim exeunte sanguine hee 
maxime ex hiis enim effunditur simul totus quemadmodum ex vase 
secundum se enim nullus est sanguis nisi paucus in corde sed omnis 
est in venis In viventibus autem impossibile est inspexisse quomodo 
habent interius enim natura ipsarum Quare qui quidem in mortuis et 
divisis animalibus speculabantur maxima principia non videbant 
neque in valde gracilibus factis hominibus ex exterioribus apparentibus 
principia venarum determinaverunt Sbennesis quidem Ciprius 
medicus hoc modo ait Vene grosse sic orte sunt ex umbilico iuxta 
supercilium per dorsum secus pulmonem sub uberibus hec quidem 
ex dextro in sinistra hec autem ex sinistro in dextrum que quidem ex 
sinistro per epar in renunculum et in testiculum que autem ex dextro 
in splenem et renunculum et testiculum hinc autem in pudendum 


Diogenes autem Appolloniates hec dicit Vene in homine sic 
habent sunt due que maxime ipse tendunt per ventrem secus dorsalem 
spinam hec quidem ad dextra hec autem ad sinistra in skelea 
utraque secus ipsa et sursum in caput secus furculas per guttura Ab 
hiis autem per totum corpus vene porriguntur a dextra quidem in 
dextra a sinistra autem in sinistra maxime quidem due in cor circa 
ipsam dorsalem spinam alie autem parum superius per pectora sub 
ascella in utramque manum eam que secus ipsam et vocatur hec quidem 
splenetica hec autem epatica Dividitur autem ipsarum utriusque 
summitas hec quidem ad magnum digitum hec autem ad tarsum ab 
hiis autem subtiles et multorum ramorum ad aliam manum et digitos 
Alie autem subtiliores a primis venis protenduntur a dextra quidem ad 
epar a sinistra autem in splenem et renunculos Que autem in scelea 
tendunt scinduntur secundum adherentiam et per totum crus protenduntur 
Maxima autem ipsarum protenditur per posterius cruris et elucescit 
grossa alia autem intra crus parum minus grossa illa Deinde 
secus genu protenduntur in tibiam et pedem quemadmodum et in 
manus et ad spatium pedis descendunt et hinc ad digitos porriguntur 
Scinduntur autem et ad ventrem et costam multe ab ipsis et subtiles 
vene Que autem in caput tendunt per guttur videntur in collo magne 
ab utraque autem ipsarum qua terminatur scinduntur in caput multe 
que quidem ex dextris in sinistra que autem ex sinistris in dextra terminantur 
autem secus aurem utreque Est autem alia vena in collo 
secus magnam utrimque minor illa modicum ad quam plurime ex 
capite continue ipsi et hee tendunt per guttur intra et ab ipsarum 


utraque sub spatula tendunt et in manus Et apparent circa spleneticam 
et epaticam alie parum minores quas ramificant et extollunt 
quando inciderit tristitia hee adhuc et circa ventrem epaticum et 
spleneticum Tendunt autem et in ubera ab hiis Alie autem sunt que 
ab utraque tendunt per spinalem medullam in testiculos subtiles Alie 
autem sub pelle et per carnem tendunt in renunculos et terminantur in 
testiculos viris mulieribus autem in matrices Vene autem que prime 
ex ventre ampliores sunt deinde adhuc subtiliores fiunt donec permutentur 
ex dextris in sinistra et ex hiis in dextra hee autem spermatice 
vocantur Sanguis autem qui quidem grossissimus a carnibus 
infit excedens autem in loca ista subtilis et calidus et spumosus fit 


 Sbennesis quidem igitur et Diogenes sic dixerunt Polibus autem 
sic Venarum quatuor iuga sunt unum quidem a posteriori capitis per 
collum deforis secus spinam hinc et inde usque ad vertebra in skelea 
deinde per tibias ex cavillis in extrinseca et in pedes propter quod et 
flebotomias faciunt dolorum qui circa dorsum et vertebrorum inter 
ignyas et cavillas deforis Alie autem vene ex capite secus aures per 
collum et vocantur sfagitides intus iuxta spinam utrimque feruntur 
secus nates ad testiculos et ad crura et per interiorem partem ingnium 
et per tibias ad cavillas interiores et pedes propter quod flebotomias 
faciunt dolorum qui circa nates et testiculos inter ignyas et cavillas 


Tertium vero iugum ex tymporibus per collum sub ascellis in pulmonem 
pertingit hee quidem ex dextris in sinistra sub ubere et in splenem 
et renunculum hee autem a sinistris in dextrum a pulmone sub 
ubere et epate et in renunculum ambo autem terminantur in testiculum 
Quarte autem ab anteriori capitis et oculis sub collo et furculis 
hinc autem tendunt per brachia desuper in iuncturas deinde per cubitos 
ad carpos et concurvationes et per brachia inferioris partis ad 
ascellas et in costis desuper donec hec quidem in splenem hec autem 
in epar pertingat hee autem super ventrem ambe in pudendum terminantur 
Que quidem igitur ab aliis dicta sunt fere hec sunt sunt 
autem et eorum qui de natura qui talem quidem non negotiati sunt 
certitudinem circa venas omnes autem similiter principium ipsarum 
ex capite et cerebro faciunt dicentes non bene Difficili autem existente 
ut dictum est prius theoria in solis suffocatis animalium preattenuatis 
sufficienter est addiscere si cui de talibus sit cura 
Habet autem hoc modo venarum natura Due vene sunt in thorace 
iuxta spinam quidem intra ipsam autem posite que quidem maior in 
anterioribus que autem minor posterior hac et maior quidem in dextris 
magis minor autem in sinistris quam quidam vocant aorten eo 
quod visa sit et in mortuis nervosa ipsius pars Hee autem habent 
principia a corde per alia quidem enim viscera qua existunt porrecte 
tote per ipsa pertranseunt salvate et existentes vene cor autem sicut 
pars ipsarum est et magis anterioris et maioris ut sursum quidem et 
deorsum vene sint hee in medio autem ipsorum cor Habent autem et 
corda omnia ventriculum in ipsis sed que quidem valde parvorum 
animalium vix manifestam maximam habent media autem magnitudine 


animalium et alteram maxima autem omnes tres Adhuc autem 
corde acumen habente in anterius sicut dictum est prius maximus 
quidem ventriculus in dextris et in supremo ipsius minimus autem in 
sinistris medius autem magnitudine horum in medio amborum 
ambo autem duo multo minores sunt maximo Aperti sunt tamen 
omnes hii ad pulmonem sed immanifesti propter parvitatem pororum 
preter unum Magna quidem igitur vena ex maximo oritur ventriculo 
superiori et in dextris deinde per concavum medii protenditur iterum 
vena tamquam existente ventriculo parte vene in quo stagnatur sanguis 
Aorti autem a medio verumptamen non sic sed iuxta angustiorem 
syringam multis communicat Et vena quidem per cor in aorten 
autem a corde tendit Et est magna quidem vena ymenodea et pellea 
aorte autem angustior quidem hac valde autem nervosa et protensa 
longe ad caput et ad inferiores partes angusta fit et nervosa valde 
Tendit autem primo quidem sursum a corde magne vene pars ad pulmonem 
et contactum aortis non scissa et magna existens vena Dividuntur 
autem ab hac partes due hec quidem ad pulmonem hec autem 
ad spinam et postremum colli spondilem Ad pulmonem quidem igitur 
tendens vena in duarum partium existentem ipsum in duo scinditur 
primo deinde iuxta unamquamque syringam et unumquodque 
foramen protenditur maior quidem iuxta maiora minor autem iuxta 
minora sic ut nullam sit partem accipere in qua non foramina insint 
et venula ultima enim magnitudine immanifesta propter parvitatem 
sunt sed totus pulmo videtur plenus existens sanguine Meatus autem 
qui a vena sunt supra syringas ab arteria tensas Vena autem protensa 
ad spondilem colli et spinam iterum secus spinam protenditur quam 
et Homerus in versibus dixit poesim faciens 'ex quo venam omnem 


incidit que per dorsa currens per girum colli procedit' Ab hac autem 
protenduntur iuxta costam unamquamque venule et ad unumquemque 
spondilem secundum spondilem autem qui super renunculos scinditur 
in duo Hee quidem igitur partes magne vene hoc scisse sunt 
modo supra hec autem ab ea que ex corde protensa iterum tota dividitur 
in duo loca Hee quidem enim feruntur in latera et furculas et 
deinde per ascellas hominibus quidem in brachia quadrupedibus 
autem in anteriora skelea protenduntur avibus autem in alas piscibus 
autem in pinnulas dorsales Principia autem harum venarum qua 
dividuntur primo vocantur sfagitides qua autem dividuntur in collum 
a magna vena secus arteriam pulmonis protenduntur quibus 
interceptis aliquando extrinsecus sine suffocatione decidunt homines 
cum insensibilitate palpebras coniacientes Sic autem tense et intermedie 
capientes arteriam feruntur usque ad aures qua conferuntur 
gene capiti Iterum autem hinc in quatuor scinduntur venas quarum 
una quidem reflexa descendit per collum et humerum et adiungitur 
priori divaricationi vene secundum brachii inflexionem altera autem 
pars ad manum terminatur et digitos una autem altera ab utroque 
loco eo qui circa aures ad cerebrum tendit et dividitur in multas et 
subtiles venulas in vocatam myringam que circa cerebrum Ipsum 
autem cerebrum sine sanguine omnium est et neque modica neque 
magna venula in ipsum terminatur Reliquarum autem ab hac vena 
scissarum venarum hee quidem caput in circuitu comprehendunt hee 
autem in sensiteria terminantur et dentes subtilibus valde venulis 


 Eodem autem modo et que minoris vene vocate autem aorti 
divise sunt partes coassequentes hiis que magne sed minores meatus 
et venule multo hee sunt quam que magne vene Que quidem igitur 
superius cordis hoc habent modo vene 


Pars autem que in deorsum cordis magne vene protenditur elevata 
per succinctorium continuatur autem et ad aorten et ad spinam poris 
ymenodeis et congruis Protenditur autem ab ipsa una quidem per 
epar vena brevis quidem lata autem a qua multe quidem et subtiles 
ad epar protense exterminantur due autem a vena que per epar derivationes 
sunt quarum hec quidem in succinctorium terminatur et 
vocatas frenas hec autem iterum rediens per ascellam in brachium 
dextrum coniungitur aliis venis secundum eam que intus inflexionem 
propter quod abscindentibus medicis hanc absolvunt a quibusdam 
doloribus circa epar Ex sinistris autem ipsius parva quidem 
compacta autem vena protenditur in splenem et exterminantur que ab 
ipsa venule in hunc Alia autem pars a sinistris magne vene scissa 
eodem modo ascendit ad sinistrum brachium verumptamen illa quidem 
que per epar est hec autem altera ab ea que in splenem tendit 
Adhuc autem alie a magna vena dividuntur hec quidem ad omentum 
hec autem ad vocatum pancreas ab hac autem multe vene per mesenterium 
tendunt Omnes autem hee in unam venam magnam terminantur 
secus totum intestinum et ventrem usque ad stomachum tensam 
et circa has partes multe ab ipsis dividuntur vene Usque quidem igitur 
ad renunculos una existens utraque tendit et aorti et magna vena 
hic autem ad spinam magis adherent et dividuntur in duo sicut in litteram 
gl utraque et fit in posterius magis magna vena quam aorti 
Adiungitur autem aorti maxime spine circa cor copulatio autem est 
venulis nerveis et parvis Est autem aorti a corde quidem ducta bene 
concava progrediens autem angustior et nervosior Protenduntur 
autem et ab aorti ad mesenterium vene sicut que a magna vena sed 


multum deficiunt magnitudine anguste enim sunt et inodee subtilibus 
enim et variis terminantur et inodeis venulis In epar autem et 
splenem nulla vena protenditur ab aorti Scissiones autem utriusque 
vene protenduntur in vertebrum utrumque et pertingunt ad os utreque 
Feruntur autem et in renunculos a magna vena et ab aorti sed non in 
concavum sed in corpus renunculorum consumuntur Ab aorti quidem 
igitur alii duo meatus feruntur in vesicam fortes et continui et 
alii ex concavo renunculorum nichil communicantes magne vene Ex 
medio autem renunculorum utroque vena concava et nervosa exoritur 
tendens secus ipsam spinam per venas deinde in utrumque vertebrum 
exterminatur utraque primo deinde manifeste fiunt iterum pertense 
ad vertebrum Descendunt autem ad vesicam et pudendum fines ipsarum 
in masculis in femellis autem ad matrices Tendit autem a 
magna quidem vena nulla in matrices ab aorti autem multe et spisse 
Protenduntur autem ab aorti et magna vena a scissis et alie hee quidem 
ad inguines primo magne et concave deinde per skelea terminantur 
in pedes et digitos et iterum alie per inguines et crura feruntur 
permutatim hec quidem in dextra ex sinistris hec autem in 
sinistra ex dextris et copulantur circa ventres tibie aliis venis Quo 
quidem igitur modo habent vene et unde oriuntur secundum principia 
manifestum ex hiis Habent autem in omnibus quidem sic sanguinem 
habentibus animalibus que circa principia et maximas venas alia 
enim multitudo venarum non similiter habet omnibus neque enim 
partes eodem modo habent neque omnia easdem habent neque 
etiam similiter in omnibus est manifestum sed maxime in hiis que 
multi sanguinis et maximis In parvis quidem enim et non multi sanguinis 
aut propter naturam aut propter pinguedinem corporis non 
similiter est addiscere horum quidem enim meatus confusi sicut 
canales aliqui a multa fece sunt hii autem paucas et has inas pro 


venis habent Magna autem vena in omnibus maxime manifesta 
etiam parvis 


 Nervi autem animalibus habent hoc modo Principium quidem 
et horum est ex corde et enim in se ipso cor habet nervos in maximo 
ventriculo et vocata aorti nervea est vena secundum ultima quidem 
ipsius et penitus sine profunditate enim est et tensionem habet talem 
qualem quidem nervi qua terminantur ad iuncturas ossium Sed 
tamen non est continua nervorum natura ab uno principio sicut vene 
Vene quidem enim sicut in pictis carabis corporis omnis figuram 
habent sic ut in valde attenuatis tota moles videatur plena venulis fit 
enim idem locus attenuatis quidem existentibus venule ingrossatis 
autem carnes nervi autem distracti circa articulos et ossium sunt 
inflexiones Si autem esset continua natura ipsorum in attenuatis 
utique manifesta fieret continuitas omnium Maxime autem partes 
nervorum et que circa partem ad saltum propriam vocatur autem hec 
ignya et altera scilicet nervus dupliciter plicabilis tentivus et in hiis 
que ad robur auxiliativus robustus que et humeralis Innominati 
autem circa ossium inflexionem sunt omnia enim ossa quecumque se 
tangunt aut ad invicem componuntur colligata sunt nervis et circa 
omnia ossa est multitudo nervorum In capite autem non est aliquis 
sed suture ipsorum ossium continent ipsum Est autem nervi natura 
scissilis secundum longitudinem secundum latitudinem autem inscissibilis 
et tensionem habens multam Humiditas autem circa ipsos 
muscillaginea fit alba et glutinosa qua nutriuntur et ex qua facti 
videntur Vena quidem igitur potest igniri nervus autem omnis corrumpitur 
ignitus et si detruncetur non connascitur iterum Non capit 
autem neque stupor ubi non est nervus corporis Plurimi autem sunt 


nervi circa pedes et manus et costas et spatulas et circa collum et brachia 
Habent autem nervos omnia quecumque habent sanguinem sed 
in quibus non sunt inflexiones sed sine pedibus et sine manibus sunt 
subtiles et immanifesti propter quod piscium maxime sunt manifesti 
apud pinnulas 

 Ines autem sunt quidem inter nervum et venam 
Quidam autem ipsorum habent humiditatem ikhoris et pertranseunt a 
nervis ad venas et ab illis ad nervos Est autem et aliud genus inorum 
quod fit quidem in sanguine non in omni autem animalis sanguine 
quibus ablatis a sanguine non coagulatur sanguis si autem non auferantur 
coagulatur In sanguine quidem igitur plurimorum animalium 
sunt in eo autem qui cervi et prokos et bubale et aliorum quorundam 
non insunt ines propter quod non coagulatur ipsorum sanguis similiter 
aliis sed qui quidem cervorum vicinus ei qui lepusculorum est 
autem amborum ipsorum coagulatio non continua sicut aliorum sed 
errabunda sicut que lactis si quis in ipsum coagulatorium non 
iniciat qui autem bubale coagulatur magis vicine enim constat aut 
parum minus eo qui ovium De vena quidem igitur et nervo et ine hoc 
habet modo 


 Ossa autem animalibus omnia ab uno dependentia sunt et 
contigua invicem sicut vene ipsum autem per se ipsum nullum est 
os Principium autem spina est in omnibus habentibus ossa Componitur 
autem spina ex spondilibus protenditur autem a capite usque ad 
vertebra Spondiles quidem igitur omnes perforati sunt superius 
autem os capitis continuum est extremis spondilibus quod vocatur 
cranium Huius autem serralis pars sutura Est autem non omnibus 
similiter viventibus habens hoc hec quidem enim habent cranium 


unius ossis sicut canis hec autem compositum sicut homo et huius 
femella quidem in circuitu habet suturam masculus autem tres suturas 
desuper copulatas triangulares iam autem et visum est viri caput 
non habens suturas Componitur autem caput non ex quatuor ossibus 
sed ex sex sunt autem duo horum circa aures parva ad reliqua A 
capite autem mandibule protendunt ossa Movetur autem aliis quidem 
animalibus omnibus que desubtus cocodrillus autem fluvialis solus 
animalium movet mandibulam superiorem In mandibulis autem est 
dentium genus os hac quidem non perforatum hac autem perforatum 
et impossibile sculpi ossium solum A spina autem et canola est et 
furcule et coste Est autem et pectus inter costas positum sed hee 
quidem copulantur alie autem non copulate nullum enim animal 
habet os circa ventrem Sunt autem in humeris ossa et vocate spatule 
et que brachiorum consequentia et hiis que in manibus Quecumque 
autem habent skelea anteriora et in hiis eodem habent modo Deorsum 
autem qua terminatur post vertebrum cotilidon est et skeleorum 
iam ossa que in cruribus et tibiis que vocantur colenes quorum pars 
caville et horum vocata calcaria in habentibus cavillam et hiis continua 
que in pedibus Quecumque quidem igitur sanguinem habentium 
et peditantium animalifica sunt non multum differunt ossa sed 
secundum proportionem magis duritie et mollitie et magnitudinibus 
Adhuc autem hec quidem habent medullam hec autem non habent 
eorum que in ipso animali ossium Quedam autem animalia neque 
omnino videbuntur utique habere medullam in ossibus ut puta leo 
propter habere omnino modicam et subtilem et in paucis habent 
enim in cruribus et brachiis Solida autem omnium maxime leo habet 
ossa sic enim sunt dura ut ex concussis sicut ex lapidibus effulgeat 


ignis Habet autem et delfis os sed non spinam Que autem aliorum 
animalium sanguinem habentium hec quidem modicum variantur 
puta que avium hec autem proportionaliter eadem sunt puta in piscibus 
horum enim animalificantia quidem cartillaginose spine sunt ut 
puta selachea ovificantia autem spinam habent que est quemadmodum 
quadrupedibus dorsalis spina Proprium autem piscibus quod in 
quibusdam sunt per carnem separate spinule subtiles Et serpens 
autem similiter habet piscibus spinea enim rakhis ipsius est Que 
autem quadrupedium quidem ovificantium autem maiorum quidem 
magis ossea sunt minorum autem magis spinea Omnia autem animalia 
quecumque sanguinem habentia sunt habent rachim aut 
osseam aut spinosam alie autem partes ossium in quibusdam quidem 
sunt in quibusdam autem non sunt sed ut existunt ad habere partes 
sic et ad habere que in hiis ossa quecumque enim non habent skelea 
et brachia neque colenas habent neque quecumque easdem quidem 
habent partes non similes autem et enim in hiis aut per magis et 
minus differunt aut per proportionale Que quidem igitur circa ossium 
naturam hoc habent modo animalibus 


 Est autem et cartillago eiusdem nature ossibus sed per magis 
differt et minus Et sicut neque os neque cartillago crescit si abscindatur 
Sunt autem in terrestribus quidem et animalificis sanguinem 
habentium non perforate cartillagines et non fit in ipsis sicut in ossibus 
medulla in selacheis autem hec enim sunt cartillaginose spine 
inest autem in latis ipsorum quod secundum rachim proportionale 
ossibus cartillagineis in quibus existit humiditas medullosa Animalificorum 
autem et peditantium circa aures cartillagines sunt et circa 
nares et circa quasdam summitates ossium 




 Adhuc autem sunt alia genera partium neque eandem habentia 
naturam hiis neque longe ab hiis puta ungues et ople scilicet ungule 
non fisse et chele scilicet ungule fisse et cornua et adhuc preter hec 
rostrum quale habent aves in quibus existunt hee partes animalium 
Hee quidem enim et curvabilia et scissibilia os autem nullum curvabile 
neque scissibile sed frangibile Et colores cornuum et unguium 
et ople et chele secundum colorem pellis et pilorum sequuntur Nigrarum 
enim pellium nigra cornua et ople et chele quecumque chelas 
habent et albarum alba intermedia autem que intermediorum Habet 
autem et circa ungues eodem modo 
Dentes autem secundum naturam ossium sunt Propter quod nigrorum 
hominum sicut Ethiopum et talium dentes quidem albi et ossa 
ungues autem nigre sicut et tota pellis Cornuum autem plurima quidem 
concava sunt quod ab adherentia circa intrinsecum proveniens ex 
capite os in summitate autem habent soliditatem et sunt simplicia 
que autem cervorum per totum sola solida et multe furcationis Et 
aliorum quidem habentium cornu nullum abicit cornua cervus autem 
solus per singulos annos si non excidatur de excisis autem in 
sequentibus dicetur Cornua autem adnata sunt pelli magis quam ossi 
propter quod et in Frigia sunt boves et alibi qui movent cornua sicut 
aures Habentium autem ungues habent autem ungues omnia quecumque 
digitos digitos autem quecumque pedes preter elefantem 
iste enim et digitos non fissos et tenuiter dearticulatos et ungues totaliter 
non habet habentium autem hec quidem sunt recti unguis sicut 
homo hec autem gampsonica quemadmodum et peditantium leo et 
volatilium aquila 


 De pilis autem et proportionalibus et de pelle hoc habet modo 
Pilos quidem habent animalium quecumque peditantia et animalifica 
folidas autem quecumque peditantia et ovifica squamas autem pisces 


soli quicumque ovificant facile comminuibile ovum longorum enim 
congrus quidem non tale habet ovum neque murena anguilla autem 
omnino non habet Grossities autem et subtilitates pilorum et magnitudines 
differunt secundum loca in quibus utique fuerint partium et 
qualiscumque utique fuerit pellis ut enim in pluribus in grossioribus 
pellibus duriores pili et grossiores plures autem et longiores in 
concavioribus et humidioribus siquidem locus fuerit talis ut habeat 
pilos Similiter autem et de squamatis habet et folidotis Quecumque 
quidem igitur molles habent pilos bono pabulo utentia duriores 
habent quecumque autem duros molliores et minores Differunt 
autem et secundum loca frigidiora et calidiora ut puta hominum pili 
in calidis quidem duri in frigidis autem molles Sunt autem recti quidem 
molles reflexi autem duri 

 Natura autem pilorum est scissilis 
secundum magis autem et minus differentes ad invicem Quidam 
autem duritie transcendentes secundum modicum non iam pilis assimilantur 
sed spinis ut puta qui ericiorum terrestrium similiter unguibus 
et enim unguium genus in quibusdam animalium nichil differt 
secundum duritiem ab ossibus Pellem autem omnium subtilissimam 
homo habet secundum rationem magnitudinis Inest autem in omnibus 
pellibus viscositas muscillaginea in hiis quidem minor in hiis 
autem amplior ut puta in hiis que boum ex qua faciunt collam 
alicubi autem et ex piscibus faciunt collam Insensibilis autem est pellis 
incisa per se maxime autem talis ea que in capite quia quod intermedium 
maxime sine carne est ad os Ubicumque autem fuerit per se 
pellis si detruncetur non concrescit ut puta gene subtile et preputium 
et palpebra Continuorum autem est pellis in omnibus animalibus et 
hac interrumpitur qua qui secundum naturam meatus evaporant et 


secundum os et ungues Pellem quidem igitur habent omnia sanguinem 
habentia animalia pilos autem non omnia sed sicut dictum est 
prius Permutantur autem colores senescentium et dealbantur in hominibus 
in aliis autem fit quidem non notabiliter autem nisi in equo 
Albificatur autem et a summitate pilus Plurimi autem confestim nascuntur 
albi canorum qua et palam quia non siccitas canities est sicut 
quidam aiunt nichil enim confestim nascitur siccum In eo autem 
quod vocatur effloritio albi omnes cani fiunt iam autem quibusdam 
laborantibus quidem cani facti sunt sanatis autem defluentibus nigri 
renati sunt Fiunt autem magis cani coopertis pilis quam perflatis 
Primo autem canescunt tympora hominum et anteriora prius posterioribus 
ultimo autem pecten Sunt autem pilorum hii quidem simul 
nati hii autem posterius secundum etates facti in homine solo animalium 
simul nati quidem qui in capite et palpebris et superciliis posterius 
autem nati qui in pectine primi deinde qui in ascella tertii 
autem qui in barba equalia numero enim loca sunt in quibus fiunt et 
qui simul nati et qui posterius nati Deficiunt autem et fluunt secundum 
etatem qui ex capite et maxime primi horum autem qui anterius 
soli secundum posteriora enim nullus fit calvus Secundum verticem 
quidem igitur planities calvities vocatur que autem secundum supercilia 
anafalanthiasis neutrum autem horum accidit nulli antequam 
venerea agere incipiat Non fit autem neque puer calvus neque mulier 
neque excisi sed si quidem excidatur ante pubescentiam non nascuntur 
qui posterius nascuntur si autem posterius hii soli defluunt 
excepto pectine Mulieri autem qui in barba pili non nascuntur 
excepto quod quibusdam pauci fiunt cum menstrua steterint et velut 


in Caria sacratis quod putabatur accidere signum futurorum Alii 
autem fiunt quidem minores autem Fiunt autem et viri et mulieres a 
nativitate defectum patientes posterius genitorum pilorum simul et 
steriles quicumque utique et pectine privati fuerint Alii quidem igitur 
pili crescunt secundum rationem aut plus aut minus maxime quidem 
qui in capite deinde qui in barba et qui subtilium pilorum 
maxime Fiunt autem hispida quibusdam et supercilia factis senioribus 
ita ut abradantur quia iacent in coniunctione ossium qua senescentibus 
quia distant penetrat amplior humiditas Qui autem in palpebris 
non augmentantur fluunt autem cum venerea agere inceperint 
et magis venerea magis exercentibus canescunt autem tardissime 
ipsi Evulsi autem pili usque ad akmen renascuntur deinde non 
amplius Habet autem omnis pilus humiditatem apud radicem viscosam 
et trahit confestim evulsus levia tangens Quecumque autem 
varia animalium secundum pilos hiis et in pelle preexistit varietas et 
in pelle lingue Circa barbam autem hiis quidem accidit mentum et 
barbam hispidam habere hiis autem hec quidem plana maxillas 
autem hispidas minus autem fiunt calvi qui mentum et barbam sursum 
recurvata habent Crescunt autem pili in infirmitatibus quibusdam 
puta in thisicis magis autem et in senecta et mortuorum et 
duriores fiunt pro mollibus hec eadem autem accidunt et circa 
ungues Fluunt autem magis pili venerea agentibus qui simul nati 
posterius geniti autem fiunt velocius Qui autem patiuntur ixiam 
minus calvi fiunt et si existentes calvi susceperint quidam fiunt hispidi 
Non crescit autem pilus abscisus sed desubtus renascens fit 


maior Et squame autem piscibus duriores et grossiores fiunt subtiliatis 
autem et senescentibus duriores Et quadrupedum autem factorum 
seniorum horum quidem pili horum autem lane profundiores 
quidem fiunt minores autem multitudine et horum quidem ople 
horum autem chele fiunt senescentium maiores et rostra avium Crescunt 
autem et chele sicut et ungues 

 Circa pennas autem animalium 
puta aves secundum etates quidem nichil permutatur excepta 
grue hec autem existens cinerea nigriores senescens pennas habet 
propter passiones autem factas secundum tempora puta quando frigora 
facta fuerint magis aliquando fiunt eorum que unius coloris ex 
nigris et nigrioribus alba puta corvus et passer et yrundines ex albis 
autem generibus non est visum in nigrum permutatum Et secundum 
tempora autem permutant multe avium colores ut lateat utique non 
consuetum Permutant autem quedam animalium colores pilorum 
secundum aquarum permutationes hic quidem enim alba fiunt hic 
autem nigra eadem Et circa coitus sunt aque in multis locis tales 
quas bibentia et coeuntia post potum nigros generant agnos velut in 
Calcidica que in Tracia in Assiritide bibebatur vocatus fluvius Frigidus 
Et in Atandria duo fluvii sunt quorum hic quidem albas hic 
autem nigras facit oves Putatur autem et Skamandrus fluvius xanthas 
oves facere propter quod et Omerum aiunt pro Skamandro Xanthum 
appellare ipsum Alia quidem igitur animalia neque intus habent 
pilos exteriorum autem in dorsalibus sed non in supinis lepusculus 
autem solus habet intra genas pilos et sub pedibus Adhuc autem et 
mystocetus dentes quidem in ore non habet pilos autem similes porcinis 


Pili quidem igitur crescunt decisi desubtus desuper autem non 
penne autem neque desuper neque desubtus sed excidunt Non renascitur 
autem evulsa neque apium ala neque quecumque alia talia indivisam 
habent alam neque aculeum cum eiecerit apis sed moritur 


 Sunt autem et ymenes in animalibus omnibus sanguinem 
habentibus Simile autem est ymen pelli compacte et subtili est 
autem genus alterum neque enim est scissile neque extensibile Circa 
unumquodque autem ossium et circa unumquodque viscerum est 
ymen et in maioribus et in minoribus animalibus sed immanifesti in 
minoribus quia valde sunt subtiles et parvi Maximi autem ymenorum 
sunt qui circa cerebrum duo quorum qui circa os fortior et grossior 
eo qui circa cerebrum deinde qui circa cor ymen Decisus autem 
non concrescit nudus ymen nudata que ossa ymenibus marcescunt 


 Est autem et omentum ymen Habent autem omentum omnia 
sanguinem habentia sed hiis quidem pingue hiis autem sine sagimine 
est Habet autem principium et originem in animalificis et 
bidentatis ex medio ventris qua est velut sutura quedam ipsius et 
non bidentatis autem ex magno ventre similiter 


 Est autem et vesica ymenodealis quidem aliud autem genus 
ymenis habet enim tensionem Habent autem vesicam non omnia 
sed animalifica quidem omnia ovificorum autem tortuca solum 
Decisa autem neque vesica concrescit nisi iuxta principium minctorii 
nisi sit aliquid omnino rarum factum est enim iam aliquid tale Mortuorum 
quidem igitur nullum emittit humidum in viventibus autem 
et sicca consistentia ex quibus lapides fiunt laborantibus Quibusdam 
autem iam et talia constiterunt in vesica ut nichil videretur differre a 


conchilibus De vena quidem igitur et nervo et pelle et de inis et nervis 
et ymenibus adhuc autem de pilis et unguibus et chela et opla et 
cornibus et dentibus et rostro et cartillagine et osse et de proportionalibus 
hiis hoc habet modo 


 Caro autem et vicinam habens naturam carni in sanguinem 
habentibus in omnibus est intermedium pellis et ossis et proportionalium 
hiis ut enim spina habet ad os sic et carnosum ad carnes habet 
habentium ossa et spinam Est autem divisibilis caro omniquaque et 
non sicut nervi et vene ad longitudinem solum Subtilibus factis quidem 
igitur animalibus exterminantur et fiunt venule et ines bono 
pastu autem ampliori utentibus sagimen pro carnibus Sunt autem 
habentibus quidem carnes multas vene minores et sanguis rubicundior 
et viscera et venter parva habentibus autem venas magnas et 
sanguis nigrior et viscera magna et venter magnus carnes autem 
minores Fiunt autem secundum carnes pinguia ventres habentia parvos 


 Sagimen autem et sepum differunt ab invicem Sepum quidem 
enim est frangibile omniquaque et coagulatur infrigidatum sagimen 
autem fusibile et incoagulabile et iura quidem sagiminosorum non 
coagulantur ut puta equi et porci habentium autem stear <id est> 
sepum coagulantur puta ovis et capre Differunt autem et locis sagimen 
quidem enim fit inter pellem et carnem sepum autem non fit nisi 
in fine carnium Fit autem et omentum sagiminosis quidem sagiminosum 
seposis autem seposum Habent autem bidentata quidem sagimen 
non bidentata autem sepum Viscerum autem epar quibusdam 
animalium fit sagiminosum puta piscium in selacheis faciunt enim 
oleum ab ipsis quod fit liquatis ipsa autem selachea sunt non sagiminosa 


et secundum carnem et secundum ventrem separato sagimine 
Est autem et piscium sepum sagiminosum et non coagulatur Et 
omnia autem animalia hec quidem secundum carnem sunt pinguia 
hec autem separatim Quecumque autem non habent separatam pinguedinem 
minus sunt pinguia secundum ventrem et omentum ut 
puta anguille modicum sepum habent circa omentum Plurima autem 
fiunt pinguia secundum ventrem et maxime que non in motu entia 
animalium Cerebra autem sagiminosorum unctuosa puta porci 
seposorum autem arida Viscerum autem circa renunculos maxime 
pinguia fiunt animalia est autem semper dexter magis sine sagimine 
et si valde pingues sint deficit aliquid semper secundum medium 
Perinefra autem fiunt seposa magis et maxime animalium ovis 
hec enim moritur renunculis omniquaque coopertis Fit autem perinefra 
propter habundantiam pastus ut puta Sicilie circa Lentinum 
propter quod et eiciunt tarde oves die ut minus capiant alimentum 


 Omnium que animalium commune est quod circa pupillam in 
oculis habent enim hanc particulam seposam omnia quecumque 
habent talem particulam in oculis et non sunt durorum oculorum 
Sunt autem minus fecunda omnia quecumque sagiminosa et masculina 
et feminina Impinguantur autem omnia seniora magis quam 
iuniora entia maxime autem cum latitudinem et longitudinem 
habeant magnitudinis et ad profundum crescunt 


 De sanguine autem sic habet hic enim omnibus necessariissimus 
et communissimus sanguinem habentibus et non adventicius 
sed existit omnibus non corruptis Omnis autem sanguis est in vase 


in vocatis venis in alio autem nullo preterquam in corde solum Non 
habet autem sensum sanguis tactus in nullo animalium sicut neque 
superfluitas que in ventre neque etiam cerebrum neque medulla 
habet sensum tactus Ubicumque autem aliquis diviserit carnem fit 
sanguis in vivente si non fuerit corrupta caro Est autem secundum 
naturam sanguis et saporem habens dulcem siquidem sanus fuerit et 
colorem rubeum deterior autem aut natura aut infirmitate nigrior et 
neque valde grossus neque valde subtilis qui optimus si non deterior 
aut propter naturam aut propter infirmitatem fuerit Et in animali quidem 
humidus semper et calidus exiens autem extra coagulatur 
omnium excepto cervo et proko et si quid aliud talem habet naturam 
alius autem sanguis coagulatur si non auferantur ines Citissime 
autem coagulatur tauri sanguis omnium Sunt autem sanguinem 
habentium hec amplioris sanguinis que et in se ipsis et extra animalificant 
quam sanguinem habentia quidem ovificantia autem Bene 
autem habentia aut natura aut sanitate neque multum valde habent 
sicut que biberunt potionem recentem neque paucum sicut pinguia 
valde pinguia enim purum quidem habent paucum autem sanguinem 
et fiunt pinguiora facta minus sanguinis habentia exangue enim quod 
pingue Et pingue quidem non putrescit sanguis autem et sanguinem 
habentia citissime putrescunt et horum que circa ossa Habet autem 
subtilissimum quidem sanguinem et purissimum homo grossissimum 
autem et nigerrimum animalificorum taurus et asinus Et in inferioribus 
autem partibus quam in superioribus grossior sanguis fit et 
nigrior Facit autem pulsum sanguis in venis in omnibus omnino 
simul animalibus et est humidorum per totum corpus animalibus et 


semper quamdiu vixerit sanguis solus Primo autem sanguis fit in 
corde animalibus et antequam totum dearticuletur corpus Privata 
autem ipso et dimisso extra pluri quidem non moriuntur multo autem 
valde moriuntur Humectato autem valde infirmantur fit enim velut 
ikhor et penetrat sic ut iam quidam visi sint cum sanguineo sudore et 
exiens quibusdam non coagulatur perfecte aut distinctim et separatim 
Dormientibus autem in exterioribus partibus minor fit sanguis ita ut 
punctis non fluat similiter Fit autem digestum ex ikhore quidem sanguis 
ex sanguine autem sagimen infirmato autem sanguine emorrois 
et que in naribus et que circa fundamentum et ixia Putrefactus autem 
fit sanguis in corpore sanies ex sanie autem virus Qui autem femellarum 
ad illum qui masculorum differt grossior enim et nigrior est 
similiter habentium ad sanitatem et etatem in femellis et superficie 
tenus quidem minor in femellis intus autem pluris sanguinis 
Maxime autem femininorum animalium mulier multi sanguinis et 
vocata menstrua fiunt plurima animalium mulieribus infirmatus 
autem hic sanguis vocatur roys Aliorum autem languorosorum minus 
participant mulieres paucis autem fit ixia et emorrois et ex naribus 
fluxus si autem aliquibus acciderit harum menstrua fiunt deteriora 
Differt autem et secundum etates multitudine et specie sanguis in 
valde enim iuvenibus ikhorodeus est et amplior est in senibus autem 
grossus et paucus et niger in hiis autem qui in summo medio modo 
et coagulatur cito qui senum etiam si in corpore sit superficie tenus 


iuvenibus autem non fit hoc Ikhor autem est indigestus sanguis aut 
eo quod nondum sit digestus aut per sic terminari 


 De medulla autem et enim hoc unum humidorum in quibusdam 
sanguinem habentium existit animalium omnia autem quecumque 
natura existunt in corpore humida in vasis existunt sicut 
sanguis in venis et medulla in ossibus hec autem in ymenodeis et 
pelle et ventribus fit autem in iuvenibus quidem sanguinea valde 
medulla senioribus autem factis in sagiminosis quidem sagiminosa 
in seposis autem seposa Non omnia autem habent ossa medullam 
sed concava et horum in quibusdam non inest leonis enim ossa hec 
quidem non habent omnino hec autem valde modicam propter quod 
quidem quidam aiunt non totaliter habere medullam leones sicut dictum 
est et prius Et in porcinis autem ossibus minor inest in quibusdam 
autem ipsorum omnino non inest Hec quidem igitur humida fere 
semper complantata sunt animalibus 
Posterius autem facta lac et genitura Horum autem hoc quidem et 
segregatum in omnibus cum infuerit est lac genitura autem non 
omnibus sed quibusdam vocati thori ut puta piscibus Habent autem 
quecumque habent lac in uberibus ubera autem habent quecumque 
animalificant et in se ipsis et extra puta quecumque pilos habent 
sicut homo et equus et cete ut puta delfis et balena et bos marinus 
et enim hec ubera habent et lac Quecumque autem extra animalificant 
solum aut ovificant non habent neque ubera neque lac ut piscis 
et avis Omne autem lac ikhorem habet aquosum quod vocatur 


serum et corpulentum quod vocatur caseus habet autem ampliorem 
caseum grossius lac Non bidentatorum quidem igitur lac coagulatur 
propter quod et caseatur domesticorum bidentatorum autem non coagulatur 
quemadmodum neque sagimen et est subtile et dulce Est 
autem subtilissimum quidem lac cameli secundo autem equi tertio 
autem asini grossius autem bovinum A frigido quidem igitur non 
coagulatur lac sed serum efficitur magis ab igne autem coagulatur et 
ingrossatur Non fit autem lac antequam impregnatum fuerit nulli 
animalium ut in pluribus cum autem impregnatum fuerit fit quidem 
inutile autem quod primum et ultimum Non impregnatis autem 
existentibus paucum quidem a comestibilibus quibusdam quin immo 
et mulsis iam senioribus provenit et tantum iam aliquibus ut nutriretur 
puer Et circa Oitem autem quecumque utique non sustinent coitum 
caprarum accipientes urticam fricant ubera vi quia dolorosum 
est primo quidem igitur sanguineum mulgent deinde sublacteum 
ultimo autem lac iam nichil minus quam a coitum passis Masculorum 
autem et in aliis animalibus et in homine ut in pluribus quidem 
non fit lac in quibusdam tamen fit quoniam et in Lemno capro ex 
uberibus que habet duo masculus secus pudendum lac mulsum fuit 
tantum ut fieret caseus longus et iterum cum coisset ipse ei quod 
genitum fuit ex hoc accidit idem Sed talia quidem ut signa existimant 
quoniam et in Lemno invidit deus cui divinabatur acquisitionem 
fore possessionum In viris autem post pubescentiam quibusdam 
extruditur paucum mulsis autem et multum iam quibusdam provenit 


Existit autem in lacte unctuositas quod et in congelatis fit oleagineum 
In ovinum autem in Sicilia et ubi coagulum caprinum miscent 
Coagulatur maxime non solum quod caseum habet plurimum sed et 
quod siccius habet Hec quidem igitur plus habent lac quam quantum 
in enutritionem natorum et utile ad caseationem et repositionem 
maxime quidem ovinum et caprinum deinde bovinum equinum 
autem et asininum miscetur in caseum Frigium Inest autem caseus 
amplior in bovino quam in caprino fieri enim aiunt pastores ex 
amphora caprini lactis caseos oboli una quidem existente viginti ex 
bovino autem triginta Hec autem quantum natis sufficiens multitudinem 
autem nullam neque utile ad caseationem ut puta omnia habentia 
ubera plura duobus nullius enim horum neque multitudo est lactis 
neque caseatur lac Coagulant autem lac lac ficus et coagulum Lac 
ficus quidem igitur in lanam infusum cum abluatur iterum lana in lac 
paucum hoc enim mixtum coagulat Coagulum autem lac est adhuc 
enim lactentium est in ventre 

 Fit quidem igitur coagulum lac 
habens in se ipso caseum ex animalis autem caliditate decocto lacte 
fit Habent autem coagulum ruminantia omnia bidentatorum autem 
lepusculus Melius autem est coagulum quanto utique fuerit antiquius 
confert enim ad diarrias tales maxime et quod lepusculi optimum 
autem coagulum quod cervulorum Differt autem in plus aut 
minus mulgeri lac habentium lac animalium et secundum magnitudines 
corporum et eduliorum differentias puta in Fasi quidem sunt 
vacce parve quarum unaqueque dat lac multum Epirotice autem 


vacce dat unaqueque amphoram et huius dimidium secundum duo 
ubera mulgens autem rectus stat aut parum inclinans quia non potest 
attingere sedens Fiunt autem preter asinum et alia magna in Epiro 
quadrupedia maximi autem boves et canes Alimento autem indigent 
magna ampliori sed et habet multam regio talem alimenti copiam et 
secundum unumquodque tempus ydonea loca Maximi autem et 
boves sunt et oves vocate Pyrrice denominationem habentes hanc a 
Pyrro rege Alimenti autem hoc quidem extinguit lac ut puta Medica 
herba et maxime ruminantibus faciunt autem multum altera ut puta 
kytisus et orobus verumptamen kytisus quidem florens non confert 
incendit enim orobi autem impregnatis non conferunt pariunt enim 
difficilius Totaliter autem comedere potentia quadrupedum sicut ad 
in utero habere confert et mulgentur multum alimentum habentia 
Faciunt autem lac inflativorum quedam oblata puta et kyamorum 
multitudo puta ovi et capre et bovi et chimere facit enim descendere 
uber Signum autem quod lac multum debeat fieri cum uber ante partum 
respexerit deorsum Fit autem multo tempore lac omnibus habentibus 
lac si sine coitu permaneant et oportuna habeant maxime 
autem quadrupedum ovis mulgetur enim et octo mensibus Totaliter 
autem ruminantia lac multum et utile ad caseationem mulgentur 
Circa Toronen autem boves paucis diebus ante partum intermittunt 
alio autem tempore omni habent lac Mulierum autem lividius lac 


melius albo hiis qui lactantur et nigre albis sanius habent Maxime 
quidem igitur cibativum quod plurimum habet caseum sanius autem 
pueris quod minus 


 Sperma autem emittunt omnia habentia sanguinem Quid 
autem confert ad generationem et quomodo in aliis dicetur Plurimum 
autem secundum corpus homo emittit Est autem habentium 
quidem pilos viscosum aliorum autem non habet viscositatem 
Album autem omnium sed Erodotus mentitus est scribens Ethiopas 
emittere nigram genituram Sperma autem egreditur quidem album et 
grossum si fuerit sanum foras autem veniens subtile fit et nigrum In 
gelu autem non coagulatur sed fit omnino subtile et aquosum et 
colore et grossitie a calido autem coagulatur et grossum fit Et cum 
egressum fuerit post moram in matrice grossius egreditur aliquando 
autem siccum et conglobatum Et prolificum quidem in aqua cedit 
deorsum sterile autem diffunditur Falsum autem est et quod Ktesias 
scripsit de genitura elefantum 




 De habentibus quidem igitur sanguinem animalibus quascumque 
communes habet partes et quascumque proprias unumquodque 
genus et anomiomerarum et omiomerarum et quecumque 
extra et quecumque intus dictum est prius de exanguibus autem 
nunc dicendum Sunt autem genera hec plura unum quidem vocatorum 
malakiorum hec autem sunt quecumque exanguia existentia 
extra habent quod carneum intus autem habent quod solidum quemadmodum 
et sanguinem habentia ut puta sepiarum genus Adhuc 
autem malacostraca hec autem sunt quorumcumque extra quod solidum 
est intus autem quod molle et carneum durum autem ipsorum 
est non comminuibile sed confringibile quale est karaborum genus et 
cancrorum Unum autem ostracoderma talia autem sunt quorumcumque 
intus quidem quod carneum est extra autem quod solidum 
comminuibile existens et in grossa frangibile sed non per inflexionem 
confringibile tale autem est genus conchiliorum et ostreorum 
Quartum autem quod entomorum quod multas et dissimiles species 
comprehendit animalium Sunt autem entoma quecumque secundum 


nomen sunt incisiones habentia aut in supinis aut in dorsalibus aut in 
ambobus et neque osseum habent separatum neque carneum sed 
medium amborum corpus enim similiter et intus et extra durum est 
ipsorum Sunt autem entoma et sine alis puta iulus et scolopendra et 
alata ut puta apis et melolontha et vespa et idem autem genus ipsorum 
est et alatum et sine alis ut puta formice sunt et alate et sine alis 
et vocate pygolampides 
Vocatorum quidem igitur malakiorum exteriores certe partes hee 
sunt una quidem vocati pedes secunda autem hiis habitum caput 
tertia autem kytus quod comprehendit totum corpus et vocant quidam 
ipsum caput non recte vocantes adhuc autem pinnule in circuitu 
circa kytum Accidit autem omnibus malakiis intermedium 
pedum et ventris esse caput Pedes quidem igitur octo omnia habent 
et hos divisos omnia preter unum genus polypodium Singulariter 
autem habent et sepia et teuthides et teuthoi duas proboskidas longas 
in summitatibus asperitatem habentes bifurcatam quibus adducunt et 
accipiunt ad os alimentum et cum yems fuerit iacientes ad aliquam 
petram velut anchoram super illas moventur Pinnulis autem quas 
habent circa kytum natant in pedibus autem cotilidones omnibus 
sunt Polypes quidem igitur et ut pedibus et manibus utitur plectanis 
Adducitur autem duabus que super os ultima autem plectanarum 
que est acutissima et sola quasi alba ipsarum et ex summitate dicroa 


est autem hec in rakhi vocatur autem rakhis lene ante quod cotilidones 
sunt hac autem plectana utitur in coitibus Ante kytum autem 
super plectanas habent concavum aulon quo mare dimittunt suscipientes 
kyto cum aliquid ore sumpserint Permutat autem hunc aliquando 
quidem in dextra aliquando autem in sinistra emittunt autem 
thorum singula hec Natat autem lateraliter ad vocatum caput extendens 
pedes sic autem natanti accidit previdere quidem in anterius 
sursum enim sunt oculi os autem habet posterius Caput autem 
donec utique vixerit durum habet sicut insufflatum Tangit autem et 
detinet plectanis supinis et intermedius pedum ymen protensus est 
omnis si autem in harenam ceciderit non amplius potest detinere 
Habent autem differentiam polypedes et dicta malakiorum polypodorum 
quidem enim kytos quidem parvum pedes autem longi sunt 
aliorum autem kytos quidem magnum pedes autem breves ut non sit 
ambulare in ipsis Ipsorum autem ad se ipsa longius quidem est teuthis 
sepia autem latior Teuthidibus autem vocati teuthi ad multum 
maiores sunt fiunt enim et quinque cubitorum secundum magnitudinem 
Fiunt autem et sepie quedam duorum cubitorum et polypodorum 
plectane tante et maiores adhuc secundum magnitudinem Est 
autem genus paucum teuthorum Differt autem figura a teuthidibus 
teuthus latius enim est acutum teuthorum adhuc autem que in circuitu 
pinnula est circa totum kytos teuthidi autem deficit Est autem 


laterale sicut teuthis Post pedes autem est caput omnium in medio 
pedum vocatorum plectanarum Huius autem hoc quidem est os in 
quo sunt duo dentes super hos autem oculi magni duo quorum intermedium 
parva cartillago habens cerebrum parvum In ore autem est 
modicum carneum linguam autem non habet ipsorum nullum sed 
hoc utuntur pro lingua Post hoc autem deforis quidem est videre 
apparens kytos est autem ipsius caro scissilis non in rectum tamen 
sed in circuitu pellem autem habent omnia malakia circa hanc Post 
os autem habent ysofagum strictum et longum habitum autem huic 
prolobum magnum et circularem quasi avium Huic autem habitus est 
venter velut enystrum figura autem similis revolutioni que in cerysis 
Ab hoc autem sursum iterum fertur ad os intestinum subtile grossius 
autem est stomacho intestinum Viscera autem nulla habet malakiorum 
nisi quod vocant mystim et in hac tholum Hunc autem ad plurimum 
ipsorum et maximum sepia habet emittunt quidem igitur omnia 
cum timuerint maxime autem sepia Mystis quidem igitur ponitur 
sub ore et per ipsam protenditur stomachus qua autem intestinum 
protenditur desubtus thorus et eodem ymene cum intestino contentum 
habet thorum et emittit per eadem et thorum et superfluum 
habent autem et pilosa quedam in corpore Sepie quidem igitur et teuthidi 
et teutho intus sunt solida in dorsali corporis que vocant hoc 
quidem sepiium hoc autem gladium Differt enim quia sepiium quidem 
forte et latum est intermedium spine et ossis habens in ipso rem 


fragilem spongiosam teuthidarum autem subtile et magis cartillagineum 
figura autem differunt ab invicem sicut et kyta Polypedes 
autem non habent intus firmum tale nullum sed circa caput cartillagineum 
quod fit durum si quis ipsorum antiquatus fuerit Femelle 
autem a masculis differunt masculi quidem enim habent meatum sub 
stomacho a cerebro tendentem ad inferiora kyti est autem ad quod 
protenditur simile uberi in femellis autem duo hec sunt et sursum 
Utrisque autem sub hiis rubea quedam corpuscula adsunt Ovum 
autem polypes quidem unum et irregulare deforis et magnum habet 
intra autem humidum unius coloris omne et planum color autem 
albus multitudo autem ovi tanta ut plenum vas maius capite polypedis 
Sepia autem duo kyta et ova multa in hiis similia grandinibus 
albis Singula autem harum partium quomodo ponuntur consideretur 
ex descriptione que in anathomiis Omnia autem masculina hec a 
femellis differunt et maxime sepia dorsalia enim kyti omnia nigriora 
supinis asperiora que habet masculus femella et variata virgulis et 
caudale acutius Sunt autem genera plura polypedorum unum quidem 
quod maxime supernatat et maximum est ipsorum sunt autem multo 
maiores qui prope terram pelagalibus adhuc autem alii parvi varii 
sunt qui non comeduntur alia que duo vocata eleanis longitudine 
differens pedum et eo quod unius camerature sit solum malakiorum 
alia enim omnia bicamerata sunt et quam vocant hii quidem bolitenam 
hii autem ozolin Adhuc autem alii duo in ostreis vocatus ab aliquibus 


naution ab aliquibus autem pontilus est autem velut polypes 
testa autem est velut receptaculum concavum et non conclusum iste 
pascitur frequenter circa terram deinde a fluctibus eicitur ad siccum 
et decidente testa capitur et in terra moritur sunt autem isti parvi 
specie similes bolitenis Et alius in testa velut coclias qui non exit de 
testa sed inest sicut cokhlias et extra aliquando plectanas porrigit De 
malakiis quidem igitur dictum est 


 Malacostracorum autem unum quidem est genus quod caraborum 
eo quod habeat chelas id est ungulas fissas et alias quasdam 
differentias non multas unum autem quod karidorum et aliud quod 
cancrorum Genera autem plura sunt karidorum et cancrorum Karidorum 
quidem enim cyfe et crangones et parvum genus hee enim 
non fiunt maiores cancrorum autem omniformius genus et non 
facile numerabile maximum quidem igitur est quas vocant meas 
secundum autem paguri et Eracleotici cancri adhuc autem qui fluviales 
alii autem minores et minus nominati Circa Fenicem autem 
fiunt in littore quos vocant ippes quia ita currunt ut non facile sit 
comprehendere aperti autem vacui quia non habent pascua Est 
autem et aliud genus parvum quidem sicut cancri species autem similis 
ostrakis Omnia quidem igitur hec quemadmodum dictum est 
prius firmum quidem et testeum extra habent in loco pellis carneum 
autem intus hec autem in supinis spatia magis habentia in que et 


epariunt femelle Pedes autem carabi quidem utrimque habent 
quinque cum extremis chelis similiter autem et cancri decem omnes 
cum chelis Caridorum autem cyfe quidem quinque utrimque habent 
acutos eos qui versus caput alios autem quinque utrimque secundum 
ventrem summitates habentes latas spatia autem in supinis non 
habent que autem in dorsalibus similia carabis Crangon autem e 
converso primos enim habet quatuor utrimque deinde alios habitos 
subtiles tres utrimque reliqua autem maior pars corporis simplex est 
Flectuntur autem pedes quidem omnium ad latus sicut et entomorum 
chele autem quecumque habent chelas ad interius Habet autem carabus 
caudam et pinnulas quinque et kyfa de genere caridorum caudam 
et pinnulas quatuor Habet autem et crangon pinnulas utrimque 
in cauda medium autem ipsarum ambarum spinosum verumptamen 
hee quidem latum cyfa autem acutum Cancer autem solus talium 
sine uropigio et corpus caraborum quidem et caridorum productum 
cancrorum autem rotundum Differt autem carabus masculus a 
femella femelle quidem enim primus pes bipartitus est masculi 
autem unius unguis et pinnulas que in supino femella quidem 
magnas habet et permutata apud collum adhuc masculi quidem in 
ultimis pedibus magna et acuta sunt sicut calcaria femelle autem hec 
parva et plana Similiter autem habent ambo apices duos pre oculis 
magnos et asperos et alia cornua parva desubtus lenia Oculi autem 
omnium horum sunt duri et moventur et intus et extra et in latus 
similiter autem et cancris plurimis et adhuc magis Astachus autem 
totum quidem subalbum habet colorem nigro superductum habet 


autem hos quidem qui desubtus pedes usque ad magnos octo post 
hec autem magnos multo maiores et in summitate latiores quam carabus 
irregulares autem ipsos dexter quidem enim latum et ultimum 
productum habet et subtile sinister autem grossum et rotundum ex 
summitate autem uterque scissus sicut mandibula dentes habens et 
subtus et supra verumptamen dexter quidem parvos omnes et carkharodens 
sinister autem ex summo quidem carkharodens medios 
autem quasi gomfios ex inferiori quidem parte quatuor et continuos 
desuper autem tres et non continuos Movent autem superiorem partem 
ambo et affirmant ad inferiorem curvi autem ambo positione 
sicut ad capiendum et tenendum apti nati Supra autem magnos alii 
duo hispidi parum desubtus oris et sub hiis branchiodea que circa os 
hispida et multa hec autem semper perseverat movens Flectunt 
autem et adducunt duos pedes hispidos ad os Habent autem et parafyadas 
subtiles qui apud os pedes Dentes autem habet duos sicut 
carabus desuper autem horum cornua parva breviora autem et subtiliora 
multo quam carabus et alia quatuor secundum formam quidem 
similia hiis subtiliora autem et breviora Horum autem desuper oculos 
parvos et breves non sicut carabus magnos Quod autem desuper 
oculorum acutum et asperum quemadmodum frontem maiorem 
quam carabus Omnino autem faciem acutiorem thoracem autem 
ampliorem habet multo quam carabus et totum corpus carnosius et 
mollius Octo autem pedum quatuor quidem qui ex summitate dicroi 


sunt alii autem quatuor non Que autem circa collum vocatum divisa 
sunt quidem deforis omniquaque et extrinsecum est latum ultimum 
quinque spatia habens que autem intus in que prepariunt femelle 
hispida quatuor Secundum unumquodque autem dictorum ad exteriora 
spinam habet brevem rectam Totum autem corpus et que circa 
thoracem planum habet non sicut carabus aspera sed in magnis pedibus 
exteriora spinas habet maiores Femelle autem ad masculum nulla 
differentia videtur et enim masculus et femella quamcumque utique 
contingit chelarum habent maiorem equales tamen ambas nullus 
umquam Mare autem suscipiunt quidem per os omnia talia dimittunt 
autem assumentia secundum parvam huius partem cancri carabi 
autem secundum branchialia habent autem branchialia multa carabi 
Commune autem omnium horum est dentes omnia habere duos et 
enim carabi duos primos habent et os carnosius pro lingua deinde 
ventrem habitum stomacho statim verumptamen carabi parvum stomachum 
ante ventrem deinde ex hoc intestinum rectum Terminatur 
autem hoc carabodeis quidem et caridibus directe ad caudam qua 
superfluum emittunt et ova pariunt cancris autem qua epiptygma 
habent secundum media extra autem et hii qua ova epariunt Adhuc 
femelle ipsorum secus intestinum ovorum locum habent Et vocatam 
mysten aut mekonem plurem aut minorem omnia habent hec Proprias 


autem iam differentias secundum unumquodque oportet speculari 
Carabi quidem igitur sicut dictum est duos habent dentes 
magnos et profundos in quibus est humor similis mystidi intermedium 
autem dentium caruncula quasi lingua Ab ore autem habet ysofagum 
brevem et ventrem huic habitum ymenodeum cuius apud os 
dentes sunt tres duo quidem ad invicem unus autem desubtus Ventris 
autem ex latere intestinum est simplex et equalis grossitiei per 
totum usque ad exitum superfluitatis Hec quidem igitur omnes 
habent et carabi et carides et cancri et enim dentes duos habent et 
cancri adhuc autem carabi meatum a pectore ortum usque ad exitum 
superfluitatis hic autem est femelle quidem matricalis masculo 
autem thoricus Est autem porus hic ad concavum carnis ut intermedia 
sit caro intestinum quidem enim apud gibbosum est porus autem 
apud concavum similiter habentia hec quemadmodum quadrupedibus 
differt autem nichil masculi aut femelle ambo enim sunt subtiles 
et albi et humiditatem habentes in ipsis flavam adhuc autem orti 
ambo ex pectore Habent autem isti ovum et carides et revolutiones 
Singulariter autem habet masculus ad femellam in carne secundum 
pectus duo alba quedam per se similia secundum colorem et consistentiam 
proboskidibus sepie revoluta autem sunt hec sicut cerycis 
mecon Principium autem horum est a cotilidonibus que sunt desubtus 
ultimorum pedum Habet autem et in hoc carnem rubeam et sanguineam 
secundum colorem tactu autem viscosam et non similem 
carni Ab hoc autem circa pectora cerycodei alia est revolutio grossa 
quorum desubtus duo quedam facile comminuibilia sunt adaptata 
intestino thorico Hec quidem igitur masculus habet femella autem 
ova habet colore rubea quorum adnascentia est apud ventrem et 


utrimque intestini usque ad carneum ymene subtili contenta Partes 
quidem igitur quascumque intus et extra habent hee sunt 

 Accidit 
autem sanguinem habentium interiores partes et exteriores nomina 
habere omnia enim viscera habent interiora exanguium autem nullum 
sed communia hiis et omnibus illis venter et stomachus et intestinum 
est Cancri autem de chelis quidem et pedibus quod habent et 
quomodo habent dictum est prius ut autem in pluribus omnes dextram 
habent chelam maiorem et fortiorem Dictum est autem prius et 
de oculis quod ad latus respiciunt plurimi Kytos autem corporis inest 
indeterminatum caput que et aliqua alia pars Habent autem oculos hii 
quidem ex latere sursum sub dorsali confestim multum distantes quidam 
autem in medio et prope invicem ut puta Eracleotici et mee Sub 
oculis autem os et in ipso dentes duos sicut carabus sed non rotundi 
hii sed longi Et in hiis coopercula sunt duo quorum intermedia sunt 
qualia quidem carabus habet apud dentes Suscipit quidem igitur 
aquam secundum os repellens cooperculis dimittit autem secundum 
superiores poros oris intercipiens operculis qua intravit hii autem 
sunt confestim sub oculis et cum susceperit aquam claudit os operculis 
ambobus deinde sic emittit mare Habitus autem dentibus stomachus 
brevis valde ut videatur confestim esse post os venter Et 
venter huic habitus dicrous cuius ex medio intestinum est simplex et 
subtile terminatur autem intestinum sub cooperculo quod extra sicut 
dictum est et prius Habet autem intermedia operculorum qualia quidem 
carabus apud dentes In kyto autem intra humor est flavus et 


parva quedam producta alba et alia rufa superducta Differt autem 
masculus a femella magnitudine et latitudine et operculo maius enim 
hoc habet femella et plus distans et in se magis concretum quemadmodum 
et in femellis carabis Partes quidem igitur malacostracorum 
hoc modo se habent 


 Ostracoderma autem animalium puta cochli et cochlie et omnia 
vocata ostrea adhuc autem ericiorum marinorum genus carneum 
quidem quecumque carnem habent similiter habent malacostrakis 
intus enim habent testam autem exterius intus autem nichil durum 
Ipsa autem ad se ipsa differentias habent multas et secundum testas et 
secundum carnem que intus Hec quidem enim ipsorum non habent 
carnem nullam puta ericius hec autem habent quidem intus autem 
habent carnem immanifestam autem omnem preter caput ut puta terrestres 
coclie et vocata a quibusdam coccalia et eorum que in mari 
purpure et cerykes et cochlos et alia tornata Aliorum autem hec quidem 
sunt dithyra hec autem monothyra dico autem dithyra que duabus 
testis continentur monothyra autem que una hoc autem carneum 
supernatans ut puta lopas Dithyrorum autem hec quidem sunt aperitiva 
puta ktenes et myes omnia enim talia hac quidem copulata sunt 
hac autem solvuntur ut concludantur et aperiantur Hec autem dithyra 
quidem sunt similiter autem conclusa sunt ad utraque puta solenes 
Sunt autem que tota continentur testa et nichil carnis habet ad extra 
nudum puta vocata tethya Adhuc autem ipsarum testarum differentie 


ad invicem sunt Hec quidem enim sunt lenis teste sicut solen et 
myes et conche quedam vocate a quibusdam galakes hec autem asperam 
puta lemnostrea et peina et concharum genera quedam et 
cerices et horum hec quidem virgata sunt puta kteis et concharum 
quoddam genus hec autem non virgata ut puta pine et concharum 
quoddam genus Et grossitie autem et subtilitate testarum differunt 
totarum que testarum et secundum partem puta circa labia hec quidem 
enim subtiliorum labiorum sunt puta myes hec autem grossorum 
labiorum ut puta limostrea Adhuc hec quidem motiva sunt ipsorum 
puta kteis quidam enim et volare dicunt ktenas quoniam et ex 
organo quo venantur exiliunt frequenter hec autem immobilia ex 
adherentia puta pina Tornatilia autem omnia moventur et serpunt 
pascitur autem absoluta et lopas Commune autem et horum et aliorum 
dure teste esse politam intus testam Quod autem carneum monothyris 
quidem et dithyris copulatum est testis ut violentia avellatur 
tornatis autem absolvitur magis Proprium autem hiis secundum testam 
existit omnibus revolutionem habere testeum ultimum a capite 
Adhuc autem operculum omnia habent a nativitate Sunt autem omnia 
tornata ostracodermorum dextra et moventur non ad revolutionem 
sed ad id quod e diverso Exteriores quidem igitur partes horum animalium 
tales habent differentias interiorum autem modo quidem aliquo 
similis est natura omnium et maxime tornatorum magnitudine 


enim ab invicem differunt et hiis que secundum excellentiam passionibus 
non multum autem differunt neque monothyra et dithyra plurima 
autem differentiam quidem habent ad invicem modicam ad 
motiva autem maiorem Hoc autem erit manifestum ex posterioribus 
magis Natura autem tornatorum omnium similiter habet differt 
autem ut dictum est et secundum excessum hec quidem enim 
maiores partes et notabiliores habent ipsorum hec autem minores e 
contrario adhuc autem duritie et mollitie et aliis talibus passionibus 
Habent enim omnia quod quidem maxime extra in ore teste carnem 
solidam hec quidem magis hec autem minus ex medio autem huius 
caput et cornua duo hec autem in magnis magna in parvis valde 
parva sunt Caput autem egreditur omnibus eodem modo et si quid 
timuerit contrahitur iterum ad interius Habent autem os et dentes 
quedam puta kokhlias acutos parvos et subtiles Habent autem et 
proboskidas quasi preminentia depastatoria sicut musce hoc autem 
est lingulosum Habent autem et cerikes hoc et purpure solidum et 
sicut myopes et ystri pelles perforant quadrupedium adhuc secundum 
fortitudinem hoc est vehementius escarum enim testas perforant 
Ori autem confestim habitus est venter prolobo avis similis 
existens qui coclorum Deorsum autem habet duo alba solida similia 
uberibus qualia fiunt et in sepiis sed hec solida magis A ventre 
autem stomachus simplex longus usque ad meconem que est in 
fundo Hec quidem manifesta et in purpuris et kericis sunt in revolutione 


teste Stomacho autem habitum est intestinum continuum 
autem et stomachus et intestinum simplex per totum usque ad exitum 
Principium autem intestini circa revolutionem meconis et hac est 
amplius est enim mecon velut ventris superfluitas omnibus ostrakeris 
quod multum ipsius et hac inflexum sursum fertur iterum ad carneum 
et consummatio intestini secus caput est qua dimittunt superfluum 
omnibus similiter et strombodeis et terrestribus et marinis 
Secus texitur autem a ventre stomachi in magnis coclis contentus 
ymene longus porus et albus similis colore speciei uberum superiorum 
habet autem incisiones sicut quod in carabo ovum sed colore 
hoc quidem album illud autem rubeum Habet autem nullum exitum 
hoc neque porum sed in ymene est subtili concavitatem habens in 
ipso strictam Ab intestino autem deorsum protenduntur nigra et 
aspera continua velut in tortucis sed minus nigrum Habent autem et 
alii cocli hec et alba sed minora minores Monothyra autem et 
dithyra hac quidem similiter hiis habent hac autem alio modo Caput 
quidem enim et cornula et os habent et linguosum sed in minoribus 
quidem propter parvitatem ipsorum immanifesta hec autem et in 
mortuis aut non motis non manifesta Meconem autem omnia habent 
sed non in eodem neque equalem neque similiter manifestam sed 
lopades quidem deorsum in profundo dithyra autem in rotali Et 
pilosa omnibus existunt in circuitu hiis velut et ktenibus Et dictum 
ovum habentibus cum habeant in circulo qui ad altera periferie est 
sicut et album koklis et enim illis hoc similiter existit Sed omnes 
tales partes sicut dictum est in magnis quidem manifeste sunt in 


parvis autem aut nichil aut vix Propter quod maxime in magnis ktenibus 
manifeste sunt hii autem sunt qui alteram ianuam latam 
habentes velut superpositam Superfluitatis autem exitus aliis quidem 
est ex latere est enim apud quod progreditur extra mecon enim 
sicut dictum est superfluum est omnibus in ymene Vocatum autem 
ovum non habet porum in nullo sed ipsi carni supertumescit est 
autem non ad idem intestino sed ovum quidem in dextris hoc autem 
in sinistris Aliis quidem igitur talis exitus superfluitatis silvestri 
autem lopadi quam vocant quidam marinam aurem desubtus teste 
superfluitas egreditur perforata est enim testa Manifestus est autem 
et venter post os existens in hoc et ovalia Omnia autem hec quo 
modo positione habent ex anathomiis consideretur Vocatum autem 
karkinium modo quodam commune est malacostracorum et ostracodermorum 
Ipsum quidem enim secundum naturam simile carabodeis 
et fit ipsum per se per ingredi autem et vivere in testa simile ostracodermis 
quare propter hoc videtur utroque participare Secundum 
formam autem ut simpliciter quidem est dicere simile est araneis sed 
quod subtus capitis et thoracis maius habet illo Habet autem cornula 
duo subtilia rufa et oculos sub hiis longos non infossatos neque 
declinatos sicut cancrorum sed rectos sub hiis autem os et circa 
ipsum sicut pilosa quedam plura hiis autem habitos duos pedes 
dicrous quibus adducit et alios ad utraque duos et tertium parvum 
Quod autem sub thorace molle omne est et apertum intus est flavum 
Ab ore autem porus unus usque ad ventrem superfluitatis autem non 


manifestus porus Pedes autem et thorax dura quidem minus autem 
quam cancrorum Copulationem autem non habent ad testas sicut 
porfyre et kerikes sed facile solubile est Productiora autem sunt que 
in strombis hiis que in neritis Aliud autem genus est quod neritarum 
alia quidem similia pedum autem dicroorum dextrum quidem habet 
parvum sinistrum autem magnum et facit gressum magis in hoc 
Accipitur autem et in locis marinis notabilibus horum quorum est 
adherentia similis et in aliis Nerites autem testam quidem habet politam 
et rotundam secundum formam autem simile kericibus sed non 
sicut illi meconem nigram sed rubeam adheret autem leviter secundum 
medium In serenitatibus quidem igitur absoluta pascuntur hec 
ventis autem existentibus carkinia quidem quiescunt apud lapides 
nerite autem accedunt quidem quemadmodum lepades similiter 
autem et emorroides et omne tale genus Adherent autem petris cum 
declinaverint operculum hoc enim videtur esse sicut vasculum 
quale dithyris ambo hoc strombodeis altera pars Quod autem intus 
carneum et in hoc os Eodem autem modo habet emorroidibus purpuris 
et omnibus talibus Quecumque autem habent maiorem sinistrum 
pedem hec in strombis quidem non infiunt in neritis autem 
fiunt Sunt autem quedam coklie que habent in se ipsis animalia similia 
astacis parvis qui fiunt et in fluviis differunt autem ab ipsis eo 


quod molle habeant interius teste Secundum speciem autem quales 
sint ex anatomiis considerentur 

 Ericii autem carneum quidem 
non habent sed proprium ipsorum hoc est privati sunt enim omnes 
et non habent carnem intus nullam nigra autem omnes Sunt autem 
genera plura ericiorum unum quidem quod comeditur hoc autem est 
in quo vocata ova magna fiunt et esibilia similiter in maioribus et 
minoribus et enim statim adhuc parvi existentes habent hec Alia 
autem duo genera et quod spatagiorum et vocatorum vyrsorum fiunt 
autem hii pelagales et rari Adhuc echinomitre vocate magnitudine 
omnium maxime Ad hec autem aliud genus magnitudine quidem 
parvum spinam autem magnam et duram habet fit autem ex mari in 
multis sinibus quo utuntur aliqui ad stranguirias Circa Toronem 
autem sunt ericii albi marini et secundum testas et spinas et ova 
maiores autem aliis ad longitudinem spina autem non magna neque 
fortis sed mollior que autem nigra ab ore plura et ad exteriorem quidem 
porum copulantur ad se ipsa autem incopulata hiis autem quasi 
distinctus est Moventur autem maxime et frequenter esibiles ipsorum 
et signum semper aliquod habent in spinis Habent quidem igitur 
omnes ova sed quidam valde parva et non esibilia Accidit autem 
dictum quidem caput et os ericium deorsum habere qua autem dimittit 
superfluum sursum Idem autem hoc accidit strombodeis omnibus 
et lopadibus pascua enim ex inferioribus quare os quidem ad pascua 


superfluum autem sursum apud dorsalia teste Habet autem ericius 
dentes quinque concavos intra in medio autem horum corpus 
carneum pro lingua Hiis autem habitus est stomachus deinde venter 
in quinque partes divisus plenus superfluitate continui autem sunt 
omnes sinus ipsius ad exitum superfluitatis qua perforata est testa 
Sub ventre autem in alio ymene vocata ova sunt equalia numero 
entia in omnibus quinque enim sunt numero et imparia Sursum 
autem nigra a principio dentium orta sunt que sunt amara et non esibilia 
In multis autem animalium tale aut proportionale et enim in 
tortucis et frynis et in ranis et in strombodeis et in malakiis sed 
colore differunt et non esibilia in omnibus sunt talia aut omnino aut 
magis Secundum principium quidem igitur et finem continuum corpus 
ericii est secundum superficiem autem non continuum sed 
simile radiationi non habenti que in circuitu pellem Spinis autem ericius 
utitur ut pedibus hiis enim firmatus et motus permutat locum 


 Vocata autem tethya omnium habent horum naturam superfluissimam 
Opertum est enim ipsorum solorum corpus in testa totum testa 
autem est intermedium pellis et teste propter quod et inciditur sicut 
corium durum Adheret quidem igitur petris testa duos autem habet 
poros distantes ab invicem valde parvos et non faciles videre qua 
dimittunt et suscipiunt humidum superfluum enim nullum habent 
manifestum sicut aliorum ostreorum hec quidem ut ericius hec 
autem vocatam meconem Apertum autem deintus primo quidem 
ymena habet nerveum circa ostracodeum in hoc autem ipsum carneum 


est tethyi nulli simile aliorum hec tamen caro omnis similis 
Copulatum est autem hoc secundum duo loca ymene et pelle ex 
latere et qua copulatum est hac est angustius ad utraque quibus tendit 
ad poros extrinsecos per testam delatos qua dimittit et suscipit alimentum 
et humidum ut utique si hoc quidem os esset hoc autem 
superfluo exitus et est ipsorum hoc quidem grossius hoc autem subtilius 
Intra autem concavum ad utrumque et distinguit modicum 
quid continuum in altero enim concavorum humiditas infit Aliam 
autem nullam habet partem neque organicam neque sensitivam 
neque sicut dictum est prius in aliis superfluificam Color autem 
tethyi est hic quidem flavus hic autem rubeus Est autem et akalifarum 
genus proprium adheret quidem enim petris sicut quedam ostracodermorum 
absolvuntur autem aliquando Non habet autem testam 
sed carneum corpus omne est ipsius Sentit autem et simul rapit 
oblata manu et accedit quemadmodum polypes plectanis ita ut carnem 
tumefaciat Habet autem os in medio et vivit a petra sicut ab 
ostreo et si aliquid ceciderit parvorum pisciculorum retinet enim 
sicut manu sic et si aliquid ceciderit ipsi esibile comedit Et absolvitur 
autem genus quoddam ipsarum quod si quid ceciderit devorat 
et ericios et ktenas Superfluum autem penitus non videtur habens 
sed similis secundum hoc plantis est Genera autem sunt akalifarum 
duo hee quidem minores et esibiles magis hee autem magne et dure 


quales fiunt et circa Calcidem Yeme quidem igitur carnem solidam 
habent propter quod et venantur et esibiles sunt estate autem pereunt 
fiunt enim quasi pili rari et si quis tangat dissipantur cito et 
tote non possunt auferri dolent autem in caloribus et in petras ingrediuntur 
magis De malakiis quidem igitur et malacostrakis et ostracodermis 
quascumque habent extra partes et quascumque intus dictum 
est 


 De entomis autem dicendum eodem modo Est autem hoc 
genus multas species habens in se ipso et quibusdam ad invicem 
connatis existentibus non coniunctum est commune nomen nullum ut 
puta in ape et anthrena et vespa et omnibus talibus et quecumque iterum 
alam habent in colo puta melolontha et carabus et cantaris et 
quecumque talia Omnium quidem igitur communes partes sunt tres 
caput et quod circa ventrem kytos et tertium intermedium horum 
quale aliis pectus et dorsum est Hoc autem multis quidem unum est 
quecumque autem longa et multipedia sunt fere equalia entomis 
habent que intermedia Omnia autem vitam habent divisa entoma preter 
ea que aut valde frigida facta sunt aut propter parvitatem cito infrigidantur 
quoniam et vespe divise vivunt Cum medio quidem igitur 
et caput et venter sine hoc autem caput non vivit Quecumque autem 
longa et multipedia sunt multo tempore vivunt divisa et movetur abscisum 


ad utraque ultima et enim ad incisionem vadit et ad caudam 
puta vocata scolopendra Habent autem oculos quidem omnia aliud 
autem sensiterium nullum manifestum preter quedam ut puta linguam 
quam et ostracoderma habent omnia quo et gustant et ad 
ipsum alimentum extrahunt Hoc autem hiis quidem molle est hiis 
autem habet robur multum ut puta purpuris Et myopes et istri forte 
hoc habent et alia fere plurima in omnibus enim non posterius aculeatis 
hoc ut arma habet unumquodque Quecumque autem habent 
hoc dentes non habent preter pauca quedam quoniam et musce hoc 
pungentes sanguinem faciunt et conopes hoc aculeant Habent autem 
quedam entomorum et aculeos Aculeos autem hec quidem habent in 
se ipsis puta apes et vespe hec autem extra puta scorpius et solum 
utique entomorum hoc longi aculei est Adhuc autem chelas habet 
hoc et quod in libris generatur scorpiale Volatilia autem ipsorum 
cum aliis partibus et alas habent Sunt autem hec quidem bialata ipsorum 
sicut musce hec autem quatuor alarum sicut apes nullum 
autem est bialatum solum posterius aculeatum existens Adhuc autem 
hec quidem habent volatilium operculum alis sicut melolontha hec 
autem sine operculo sunt sicut apis sine uropigio autem volatio 
ipsorum omnium est et ala non habet collum neque fissionem Adhuc 
apices pre oculis quedam habent puta psyche et carabi Quecumque 
autem saltativa ipsorum sunt horum hec quidem habent posteriora 
skelea maiora hec autem saltatoria flexa ad posteriora sicut quadrupedum 


skelea Omnia autem habent dorsalia ad supina differentias 
sicut et alia animalia Corporis autem caro neque ostracodea est 
neque velut quod intra ostracodea sic carnea sed intermedie Propter 
quod neque spinam habent neque os neque velut sepiium neque in 
circuitu testam ipsum enim corpus se ipsum propter duritiem salvat 
et non indiget alio firmamento Pellem autem habent valde autem 
hec subtilis Exteriores quidem igitur partes ipsorum hee et tales sunt 
interius autem mox post os intestinum est plurimis quidem rectum et 
simplex usque ad exitum paucis autem revolutionem habens Viscera 
autem nullum habet talium neque pinguedinem sicut neque aliud 
exanguium nullum Quedam autem habent et ventrem et ab hoc reliquum 
intestinum aut simplex aut revolutum sicut locuste Cycada 
autem solum talium et aliorum animalium os non habet sed velut 
anterius aculeatis quod linguosum hoc longum et coniunctum et non 
scissum per quod rore nutritur solum in ventre autem non habet 
superfluum Sunt autem ipsorum plures species et differunt magnitudine 
et parvitate et eo quod vocate quidem akhete sub succinctorio 
divise sunt et habent ymenem manifestum sed cycadalia non habent 
Sunt autem quedam animalia superflua in mari que quia rara sunt 
non est ponere in genus Iam enim quidam aiunt expertorum piscatorum 
hii quidem vidisse in mari similia trabibus nigra rotunda autem 


et equalis grossitiei alia autem similia scutis colore quidem rubea 
pinnulas autem habentia spissas et alia similia pudendo viri secundum 
speciem et magnitudinem sed pro testiculis duas pinnulas 
habent et capi aliquando tale hami summitate ipsa Partes quidem 
igitur animalium omnium que extra et que intus circa unumquodque 
genus et singulariter et communiter hoc habent modo 


 De sensibus autem nunc dicendum non enim similiter omnibus 
existunt sed hiis quidem omnes hiis autem pauciores Sunt autem 
plurimi et preter quos nullus videtur proprius alius quinque numero 
visus auditus odoratus gustus tactus Homo quidem igitur et animalifica 
et peditantia cum hiis autem et quecumque sanguinem 
habentia et animalifica omnia videntur habentia hos omnes nisi si 
aliquod orbatum sit genus ut puta quod talparum Hoc enim visum 
non habet oculos quidem enim in manifesto non habet ablata autem 
pelle existente grossa a capite secundum eam regionem que extrinsecorum 
oculorum interius sunt oculi corrupti habentes omnes partes 
easdem veros habentibus et nigrum et quod intra nigrum vocatam 
pupillam et quod in circuitu pingue minora tamen omnia hec manifestis 
oculis Ad extra autem nichil notatur horum propter pellis grossitiem 
tamquam in generatione orbata natura sunt enim a cerebro 
qua copulatur medulle duo pori nervodei et fortes protendentes circa 
ipsas sedes oculorum terminantes autem in superiores ferales dentes 
Alia autem et colorum sensum habent et sonorum adhuc autem odoris 
et saporum Quintum autem sensum tactum vocatum et alia omnia 


habent animalia In quibusdam quidem igitur animalibus et sensiteria 
manifestissima sunt que quidem oculorum et magis determinatum 
enim habent locum oculorum et eum qui auditus quedam quidem 
enim aures habent quedam autem poros manifestos Similiter autem 
et de odoratu hec quidem enim habent nares hec autem poros eos 
qui odoratus puta avium genus Similiter autem et saporum sensiterium 
linguam In aquatilibus autem vocatis que piscibus saporum quidem 
sensiterium linguam habent quidem sed habent tenuiter 
osseam enim et non absolutam Sed quibusdam piscium palatum est 
carneum puta fluvialium in carpis ita ut intendentibus diligenter 
videatur esse hec lingua Quod autem sentiunt gustantia manifestum 
propriis enim multa gaudent saporibus et genus amie capiunt magis 
esca et quod pinguium piscium tamquam gaudentes in gustu et edulio 
talium escarum Auditus autem et olfactus nullum habent manifestum 
sensiterium quod enim utique aliquibus esse videbitur secundum 
loca narium nichil terminatur ad cerebrum sed hec quidem 
surda hec autem feruntur usque ad branchias Quod autem et audiunt 
et odorant manifestum sonos enim fugientia videntur magnos puta 
tractus galearum ita ut capiantur facile in cavernis et enim si parvus 
fuerit exterior sonus tamen in humido auditum habentibus difficilis 
et magnus et gravis videtur omnibus Quod accidit in delfinorum 
venatione cum enim multos circumdederint fustibus sonantes multos 
ex ipsis in mari faciunt accelerare fugientes in terram et capiuntur 


a sono dolentes caput quamvis neque delfines auditus manifestum 
nullum habeant sensiterium Adhuc autem in venationibus piscium 
quam maxime verentur sonum facere aut remi aut retium circa hanc 
venationem existentes sed cum consideraverint in loco aliquo multos 
valde existentes ex tanto loco argumentantes retia dimittunt ut neque 
remi neque motus scafe pertingat ad locum illum sonus precipiunt 
autem omnibus nautis silenter navigare quam maxime quousque 
utique circumdederint Aliquando autem cum voluerint simul currere 
idem faciunt quod quidem in venatione delfinorum sonum enim 
faciunt lapidibus ut timentes concurrant in idem et retibus sic circumpiscantur 
Et antequam concludantur prohibent sicut dictum est 
sonare cum autem circumdederint iubent iam clamare et sonare 
sonum enim et tumultum audientes incidunt propter timorem Adhuc 
cum viderint piscatores a remotis pascentes multos valde in tranquillitatibus 
et serenitatibus supernatantes et voluerint videre magnitudines 
et genus ipsorum si quidem sine sono advenerint non percipiunt 
et comprehendunt supernatantes adhuc si autem aliquis forte 
sonuerit prius manifesti sunt fugientes Adhuc autem in fluviis sunt 
pisciculi sub petris quos vocant quidam kottos hos venantur quidam 
quia ingressi sunt sub petris incidentes petras lapidibus hii autem 
egrediuntur delati tamquam audientes et caput gravati a sono Quod 
quidem igitur audiunt ex talibus est manifestum sunt autem quidam 
qui aiunt et maxime acuti auditus esse animalium pisces dicere 
autem hoc conversantes circa mare quia perceperunt talia multa 
Maxime autem sunt piscium acuti auditus kestreus khremis spinula 
salpa cromis et si aliqui alii talium piscium alii autem hiis minus 


propter quod magis apud superficiem maris faciunt moras Similiter 
autem et de odore habet Escam enim non recentem nolunt tangere 
plurimi piscium et escis non eisdem capiuntur omnes sed propriis 
discernentes odoratu quedam enim escantur hiis que pravi odoris 
sicut salpa stercore Adhuc autem multi piscium morantur in cavernis 
quos cum voluerint provocare ad capturam piscatores os caverne circumungunt 
frixure odoribus ad quos egrediuntur cito Capitur autem 
et anguilla hoc modo ponunt enim aliquam ollarum frixuralium 
imponentes in os olle vocatum ethmum aut rem infurnatam Et universaliter 
utique ad acuta feruntur omnes magis Et sepiarum carnes 
urentes gratia odoris escant hiis adveniunt enim magis Et polypodes 
aiunt assatos in hamos ponere nullius alterius gratia nisi odoris 
Adhuc ryades pisces cum effusa fuerit lotura piscium vel hauritorio 
effuso fugiunt tamquam odorantes odorem ipsorum Et sanguinem 
ipsorum citissime odorare aiunt ipsos palam autem faciunt fugientes 
et elongantes longe cum sanguis fuerit piscium Et totaliter autem si 
quis putrida esca utatur in venatione ad hamum nolunt advenire 
neque appropinquare si autem recenti esca et odorifera confestim 
lati delonge adveniunt Maxime autem manifestum est de dictis in 
delfinis isti enim auditus quidem sensiterium nullum habent manifestum 
capiuntur autem propter gravedinem capitis a sono sicut dictum 
est prius Neque etiam odoratus nullum sensiterium habent manifestum 
odorant autem acute Quod quidem igitur omnes sensus 


habeant hec animalia manifestum reliqua autem genera animalium 
sunt quidem quatuor divisa in genera que continent multitudinem 
reliquorum animalium malakia et malacostraca et ostracoderma et 
adhuc entoma Horum autem malakia quidem et malacostraca et 
entoma habent omnes sensus et enim visum habent et olfactum et 
gustum Entoma enim longe existentia sentiunt et alata et non alata ut 
puta apes et knipes mel a remotis enim sentiunt tamquam odore 
cognoscentia Et a sulfuris odore multa pereunt Adhuc autem formice 
ab origano et sulfure pulverizatis et impositis dimittunt formicarias 
et de cervino cornu vapore facto plurima fugiunt talium maxime 
autem fugiunt exalatione facta de storace Adhuc autem sepie et polypodes 
et carabi escis capiuntur et polypodes sic quidem adveniunt ut 
non separentur sed permaneant detruncati si quis autem cornizam 
attulerit dimittunt confestim odorantes Similiter autem et de gustu 
alimentum enim aliud persequuntur et non eisdem omnia gaudent 
saporibus puta apis ad nichil putridum accedit sed ad dulcia neque 
conops ad nullum dulce sed ad acuta Tactu autem sentire sicut et 
prius dictum est omnibus inest animalibus Ostracoderma autem odoratum 
quidem et gustum habent palam autem ex escis puta in purpuris 
hec enim escatur putridis et adveniunt ad talem escam tamquam 
sensum habentia delonge Et saporum autem quod habeant 


sensum manifestum ex eisdem accedunt enim propter odores et 
adveniunt discernentia hec gaudet que saporibus unumquodque 
Adhuc autem quecumque habent os gaudent et tristantur saporum 
tactu De visu autem et auditu firmum quidem nichil est neque valde 
manifestum videntur autem solines si quis sonum fecerit occultari 
et fugere inferius cum senserint ferrum accedens excedit enim ipsos 
parum aliud autem sicut in thalamo est et ktenes si quis obtulerit 
digitum contrahuntur et claudunt tamquam videntes Et neritas autem 
venantes non secundum ventum accedentes venantur cum venantur 
ipsos ad escam neque loquentes sed silentes tamquam odorantibus et 
audientibus si autem loquantur aiunt fugere ipsos Minime autem 
odoratum habere videntur ostracodermorum gradientium quidem ericius 
immobilium autem ut tethya et balani De sensiteriis quidem igitur 
hoc habet modo animalibus omnibus 


 De voce autem animalium sic habet Vox et sonus alterum est 
et tertium ab hiis loquela Vocem dat quidem igitur nulla aliarum partium 
nichil nisi gutture propter quod quecumque non habent pulmonem 
neque vocem emittunt loquela autem dearticulatio vocis est lingua 
Vocales quidem igitur vox et guttur dimittunt mutas autem 
lingua et labia ex quibus loquela est Propter quod quecumque linguam 
habent non absolutam neque vocem dant neque loquuntur 
Sonare autem est et aliis partibus Entoma quidem igitur neque vocem 
dant neque loquuntur sonant autem interiori spiritu non eo qui deforis 
nullum enim respirat ipsorum sed hec quidem ipsorum bombizant 


ut puta apis et volatilia ipsorum hec autem cantare dicuntur 
puta cycade Omnia autem hec sonant ymene qui sub succinctorio 
quorumcumque divisum est ut puta genus cycadarum attritione spiritus 
Et musce autem et apes et alia omnia volatu elevantia et deponentia 
sonus enim attritio interioris spiritus est Locuste autem saltatoriis 
atterentes faciunt sonum Neque etiam malakiorum nullum 
neque loquitur neque sonum facit nullum naturalem neque malakostracorum 
Pisces autem muti quidem sunt neque enim pulmonem 
neque arteriam neque guttur habent sonos autem quosdam emittunt 
et trigmos quos dicunt vocem puta lyra et chromis isti enim emittunt 
sicut grillismum et caprus qui in Acheleo adhuc autem chalkis et 
cokkyx hec enim sonum facit velut trigmon hic autem similem 
sonum cockuz avi unde et nomen habet Omnia autem hec putatam 
vocem emittunt hec quidem attritione branchiarum spinosa enim 
loca hec autem interioribus hiis que circa ventrem spiritum enim 
habet horum unumquodque quem atterentia et moventia faciunt 
sonos et selacheorum autem quedam putantur trizare Sed hec vocem 
quidem non recte habet dicere sonare autem Et enim ktenes cum 
ferantur firmati humido quod vocant volare trizant et yrundines 
marine et enim hee volant elevate non tangentes mare pinnulas 
enim habent latas et longas Sicut igitur avium volantium factus alis 
sonus non vox est sic neque talium nullius Emittit autem et delfis 


trigmon et iactitat cum egressus fuerit in aere non similiter autem 
dictis est enim hoc vocale habet enim pulmonem et arteriam sed 
linguam non absolutam neque labia ut articulum aliquem vocis 
faciat Habentium autem linguam et pulmonem quecumque quidem 
ovifica sunt et quadrupedia dimittunt vocem debilem tamen et hec 
quidem sibilum sicut serpentes hec autem subtilem et debilem 
vocem hec autem stridorem parvum sicut tortuce Rana autem singularem 
habet linguam anterius quidem enim copulata est modo piscis 
quod aliis absolutum est que autem ad guttur absoluta sunt et 
applicatur ut propriam emittat vocem Et ololygonem autem factam 
in aquis rane masculi faciunt cum revocaverint femellas ad coitum 
sunt enim singulis animalium proprie voces ad coitum et appropinquationem 
hanc ut puta et hyrcis et porcis et ovibus Facit autem ololygonem 
cum equaliter labiis mandibulam faciens in aqua circumtendat 
superiorem Videntur autem fulgentibus mandibulis ex 
extensione sicut lucerne apparere oculi coitus enim secundum plurima 
videtur nocte existens Avium autem genus emittit vocem et 
maxime habent loquelam quibuscumque existit mediocriter lingua 
lata et quecumque ipsorum habent subtilem linguam Quedam quidem 
igitur eandem dimittunt vocem et feminina et masculina quedam 
autem alteram Pluris autem vocis et loquaciora sunt minora 
magnis et maxime circa coitum unaqueque fit avium talis Et hec 
quidem vocem emittentia pugnant puta coturnix hec autem ante 
pugnam provocantia aut vincentia ut puta galli Cantant autem quedam 
similiter masculina femellis ut puta filomena cantat et masculus 


et femella sed femella cessat cum incubuerit et pullos habuerit quorundam 
autem et masculina magis puta galli et coturnices femelle 
autem non cantant Animalifica autem et quadrupedia animalia aliud 
aliam vocem emittit loquelam autem nullum habet sed proprium 
hominis est quecumque quidem enim loquelam habent et vocem 
habent quecumque autem vocem non omnia loquelam habent Quicumque 
autem fiunt surdi a nativitate omnes muti fiunt vocem quidem 
igitur emittunt loquelam autem nullam Pueri autem sicut et 
aliis partibus non dominantur sic neque lingue primo et sunt imperfecti 
et absolvitur tardius quare blesi sunt et balbutiunt diu Differunt 
autem secundum loca et voces et loquele Vox quidem igitur acumine 
et gravitate maxime notabiliter specie autem differt nichil eorundem 
generum que autem in articulis quam utique quis sicut loquelam 
dicet et aliorum animalium differt et eorum que in eodem genere animalium 
secundum loca puta perdicum hee quidem kaccavichizant 
hee autem trizant Et parvarum avium quedam non eandem dimittunt 
vocem in cantando parentibus si a parentibus separate fuerint et alias 
audierint cantantes aves Iam autem visa est filomena predocens pullum 
tamquam non similiter natura loquela existente et voce sed 
contingens fingi Et homines vocem quidem eandem emittunt loquelam 
autem non eandem Elefas autem vocem emittit sine nare quidem 
ipso ore spirituosam sicut cum homo exspirat et doleat cum nare 
autem similem bucine quadrupliciter scissam 




 De sompno autem et vigilia animalium quecumque peditantia 
et sanguinem habentia quod omnia dormiunt et vigilant manifestum 
faciunt ad sensum Omnia enim quecumque habent palpebram claudentia 
faciunt sompnum Adhuc autem sompniare videtur non solum 
homo sed et equi et canes et boves adhuc autem oves et capre et 
omne animalificorum et quadrupedium genus palam autem faciunt 
canes latratu De ovificantibus autem hoc quidem incertum quod 
autem dormiant manifestum Similiter autem et aquatilia puta pisces 
et malakia et malacostraca carabi que et talia Brevis sompni quidem 
igitur sunt omnia hec videntur autem dormientia Signum autem 
secundum oculos quidem non est accipere nullum enim habet palpebram 
ipsorum sed immobilitatibus Capiuntur enim pisces nisi 
propter pediculos et vocatos pulices inquietentur ita utique immobilitantur 
ut et manu capere sit facile nunc autem si moram fecerint in 
reti isti nocte comedunt incidentes multi multitudine existentes 
Fiunt autem in fundo maris et tot multitudine ut et esca quecumque 
piscis fuerit si moram fecerit in terra comedunt et extrahunt frequenter 
piscatores circa escam sicut speram coherentem ipsorum Sed 
ex talibus magis est argumentari quod dormiunt sepe enim accidit 
incidentem piscibus latere sic ut et manu capiantur aut percutientem 
latere in tempore autem hoc quiescunt valde et movent nichil preter 
caudam parum Palam autem fit quod dormiunt et motibus si quid 
moveatur quiescentium feruntur enim quemadmodum ex sompno 
existentia Adhuc autem in petris capiuntur propter dormire Frequenter 
autem observatores thunnorum incidunt circa dormientes palam 
autem ex eo quod quiescentes et alba manifestantes capiuntur Dormiunt 


autem nocte magis quam die sic ut iactantibus non moveantur 
Secundum plurima autem dormiunt aut harene aut terre aut lapidi alicui 
adhibiti in profundo aut occultantes sub petra vel littore se ipsos 
lati autem in harena cognoscuntur autem figuratione harene et 
capiuntur percussi tridentatis Capiuntur autem et spinule et aurate et 
kestrei et quicumque tales tridentato de die frequenter quia dormiunt 
si autem non nichil putatur talium capi utique tridentato 
Selachea autem sic dormiunt aliquando ut capiantur manu Delfis 
autem et balena et quecumque aulon habent extollentia aulon supra 
mare dormiunt propter quod et respirant parum moventes pinnulas 
delfinum autem quidam iam audierunt stertentem Dormiunt autem et 
malakia eodem modo quo quidem et pisces et malacostraca autem 
similiter hiis Et entoma autem animalium quod participant sompno 
per talia signa est manifestum quietantur enim et immobilitantur 
notabiliter Maxime autem in apibus hoc palam est quiescunt enim et 
cessant bombizantes nocte Palam autem et in talibus quam maxime 
non enim solum propter non acute videre quiescunt nocte omnia 
enim debiliter vident que durorum oculorum sed et ad lumen lucernarum 
quiescentia videntur nichilominus Sompniat autem animalium 
maxime homo Et novis quidem existentibus et pueris adhuc omnino 
non fit sompnium sed incipiunt plurimis circa quatuor annos aut 
quinque iam autem fuerunt et viri et mulieres qui totaliter numquam 
sompnium viderunt Accidit autem quibusdam talium procedente 
etate sompnium videre et post hec fieri circa corpus permutationem 


hiis quidem ad mortem hiis autem ad infirmitatem De sensu quidem 
igitur et sompno et vigilia hoc habet modo 


 Masculinum autem et femininum hiis quidem existit animalium 
hiis autem non existit secundum similitudinem autem quandam 
et parere dicuntur et concipere Est autem nullum masculinum et 
femininum in mansivis neque totaliter in ostracodermis In malakiis 
autem et malacostrakis est hoc quidem femininum hoc autem masculinum 
et in peditantibus et in bipedibus et quadrupedibus et omnibus 
quecumque ex coitu pariunt animal aut ovum aut vermem In aliis 
quidem igitur animalibus simplex aut est aut non est puta in quadrupedibus 
omnibus est hoc quidem femininum hoc autem masculinum 
in ostracodermis autem non est sed sicut in plantis hee quidem fertiles 
sunt hee autem steriles sic et in hiis In entomis autem et in piscibus 
sunt hec quidem totaliter non habentia differentiam ad neutrum 
puta anguilla neque masculus est neque femella neque generat ex se 
ipsa nichil sed qui quidem dicunt quia pilosum et vermiculosum 
adnatum habentes quandoque quedam videntur non attendentes ubi 
habent inconsiderate dicunt Neque enim animalificat sine ovificatione 
nullum talium ovum autem nulla umquam visa est habens 
quecumque autem animalificant in matrice habent adnata et non in 
ventre digererentur enim utique quemadmodum alimentum Quam 
autem dicunt differentiam masculi anguille et femelle eo quod hic 
quidem maius caput et longius habeat femella autem parvum non 
femelle aut masculi dicunt sed generis Sunt autem quidam pisces 


qui vocantur epitragie fiunt autem tales fluvialium carpreus et ballagrus 
non habent autem tales neque ovum neque thorum umquam 
sed quicumque solidi sunt et pingues intestinum parvum habent et 
sunt optimi isti Sunt autem quedam quemadmodum in ostracodermis 
et plantis hoc quidem pariens est et generans hoc autem coiens 
sic in piscibus pectinum genus et quod erithrinorum et canne omnia 
enim talia ova videntur habentia In peditantibus quidem igitur et sanguinem 
habentibus animalium quecumque non ovificant plurima 
maiora et longioris vite masculina femininis sunt excepta mula 
horum autem femelle longioris vite et maiores In ovificis autem et 
vermificis puta et in piscibus et in entomis maiora feminina masculinis 
sunt puta serpentes et falangia et ascalabote et rane Et in piscibus 
autem similiter ut puta selachea parva et gregalium plurima 
petrosa autem omnia Quod autem longioris vite sunt piscium femelle 
quam masculi palam ex eo quod antiquiora capiantur feminina quam 
masculina Sunt autem superiora et anteriora quidem omnium animalium 
masculina meliora et fortiora et melius costata que autem ut 
utique posteriora et deorsum quedam femellarum Hoc autem et in 
hominibus et in aliis animalibus peditantibus et animalificis omnibus 
habet eodem modo Et minus nervatum autem et minus articulatum 
femininum magis et subtiliorum pilorum quecumque pilos habent 
non habentia autem pilos secundum proportionale Et humidioris carnis 


feminina quam masculina et genua curvabiliora et tibie subtiliores 
pedes autem minus concavos quecumque has partes habent 
animalium Et de voce autem omnia feminina subtilioris vocis et acutioris 
vocis preter bovem quecumque habent vocem boves autem 
gravius vocem dant femelle masculis Que autem ad pugnam in 
natura existentes partes puta dentes ferales et cornua et calcaria et 
quecumque alie partes tales in quibusdam quidem generibus totaliter 
masculina habent feminina autem non habent puta cornua cervus 
femella non habet et avium calcaria habentium quarundam omnino 
femelle calcaria non habent similiter autem et ferales dentes femelle 
non habent porcorum In quibusdam autem existunt quidem in ambobus 
sed meliora magis masculis puta cornua taurorum fortiora quam 
que femellarum boum 




 Quascumque quidem igitur partes habent animalia omnia et 
interiorum et exteriorum adhuc autem de sensibus et voce et sompno 
et qualia feminina et qualia masculina prius dictum est de omnibus 
circa generationes autem ipsorum reliquum pertransire et primo de 
primis Sunt autem multe et plurimam habentes varietatem et sic quidem 
dissimiles sic autem modo quodam assimilantur invicem Quoniam 
autem divisa sunt genera prius eodem modo et nunc temptandum 
facere theoriam verumptamen tunc quidem principium fecimus 
considerantes de partibus ab homine nunc autem de hoc ultimo 
dicendum propter plurimam habere negotiationem Primo autem incipiendum 
ab ostracodermis post hec autem de malacostracis et alia 
etiam hoc modo consequenter sunt autem et malakia et entoma et 
post hec piscium genus et animalificum et ovificum ipsorum deinde 
quod avium post hec autem de peditantibus dicendum quecumque 
ovifica et quecumque animalifica Animalifica autem sunt quadrupedium 
quedam et homo bipedium solum Commune quidem igitur 
accidit et in animalibus sicut et in plantis hec quidem enim a spermate 
aliarum plantarum hec autem spontanea fit consistentia principii 
et horum hec quidem ex terra accipiunt alimentum hec autem in 
aliis fiunt plantis sicut dictum est in theoria que de plantis Sic et animalium 
hec quidem ab animalibus fiunt secundum cognationem 
forme hec autem spontanea et non a cognatis et horum hec quidem 
ex terra putrefacta et plantis sicut multa accidunt entomorum hec 
autem in animalibus ipsis ex superfluis que in partibus Habentium 


autem generationem a cognatis animalibus quibuscumque quidem 
ipsorum est femella et masculus ex coitu fiunt in genere autem piscium 
quedam fiunt neque feminina neque masculina genere quidem 
existentia aliis piscium eadem specie autem altera quedam autem et 
omnino propria Hec autem feminina quidem sunt masculina autem 
non ex quibus fiunt quemadmodum in avibus ova venti Que quidem 
igitur avium palam omnia sunt usque enim ad ovum generare potest 
natura ipsorum perficere nisi aliquis ipsis modus accidat alius communionis 
ad masculos de quibus certius erit palam in posterioribus 
Piscium autem quibusdam cum spontanea genuerint ova accidit ex 
hiis et animalia fieri sed ex hiis quidem per se ex hiis autem non 
sine masculo quo autem modo et de hiis in consequentibus erit 
manifestum fere enim similiter accidit et in avibus Quecumque 
autem a casu fiunt in animalibus aut in terra aut in plantis aut horum 
partibus habent autem masculum et femellam ex hiis coeuntibus fit 
quidem aliquid non idem autem ex nullo sed imperfectum puta ex 
pediculis coeuntibus vocate lendes et ex muscis vermes et ex psychis 
vermes ovales ex quibus neque que genuerunt fiunt neque aliud nullum 
animal sed talia solum 
Primo quidem igitur de coitu dicendum quecumque coeunt deinde 
post hec de aliis consequenter et per singula et communiter accidentia 
circa ipsa 

 Coeunt quidem igitur hec animalium in quibuscumque 
ipsorum existit femininum et masculinum sunt autem coitus 
neque similes omnibus neque similiter habentes Animalifica quidem 
enim et peditantia sanguinem habentium habent quidem organa omnia 


que masculina ad operationem generativam non tamen similiter omnia 
appropinquant sed posterius urinativa quidem convenientia spatium 
puta leones et lepusculi et linces lepusculorum autem frequenter 
femella prior ascendit super masculum Aliorum autem plurimorum 
idem modus contingentem enim faciunt coitum plurima quadrupedum 
ascendente super femellam masculo et avium omnium genus sic 
et singulariter Sunt autem differentie quedam et circa aves hec quidem 
enim considente femella super terram ascendit masculus sicut 
bistarde et galli hec autem non considente femella puta grues in hiis 
enim masculus supersaltans cognoscit femellam et commiscetur sicut 
passeres cito Quadrupedum autem urse secus inclinate eodem modo 
quo quidem alia in pedibus faciunt coitum ad dorsalia femellarum 
supina masculorum terrestres autem ericii recti supina ad invicem 
habentes Animalificorum autem et magnitudinem habentium neque 
masculos cervos femelle sufferunt nisi raro neque tauros vacce propter 
pudendi duritiem sed subeuntia feminina suscipiunt genituram et 
enim in cervis visum est hoc accidens a pascentibus Lupus autem 
coit eodem modo quo quidem canis Fissau autem non posterius 
convenientes sed hic quidem rectus femella autem supponit se 
ipsam sunt autem secundum naturam femelle veneree et adducunt 
masculos ad coitus et coeuntes clamant Cameli autem coeunt femella 
sedente coaptatus masculus coit non antipighos sed quemadmodum 
et alia quadrupedia et per diem manet hoc quidem coiens hoc autem 
coitum passum Secedunt autem in solitudinem cum faciunt coitum 
et non est appropinquare nisi pascenti Pudendum autem habet camelus 


nervum ita ut et cordam ex hoc faciant arcubus Elefantes autem 
coeunt quidem in solitudinibus maxime autem circa fluvios et ubi 
morari consueverunt patitur autem coitum femella quidem considens 
et pertransiens et masculus ascendit Patitur autem coitum bos marinus 
sicut a posteriori urinantia animalium et continentur in coitu 
multo tempore sicut canes habent autem masculi pudendum 
magnum 

 Eodem autem modo et peditantium quadrupedia et ovifica 
faciunt coitum Hec quidem enim ascendentia quemadmodum 
animalifica velut tortuca terrestris et marina habent autem aliquid in 
quod pori copulantur et quo in coitu appropinquant velut turtures et 
rane et omne tale genus 

 Que autem sine pedibus et longa animalium 
puta serpentes et murene circumplectentes supinis ad supina 
Sic autem vehementer serpentes circumvolvuntur ad invicem ut 
videatur unius serpentis bicapitati esse corpus omne Eodem autem 
modo et lacertarum genus similem enim circumplexioni faciunt coitum 


 Pisces autem omnes preter lata selachea adaptati supina ad 
supina faciunt coitum Lata autem et kerkofora puta raie et turtur et 
talia non solum secus incidentia sed et ascendentia supinis ad dorsalia 
femellarum quibuscumque non impedit caudale nullam habens 
grossitiem Rine autem et quibuscumque talium multum quod caudale 
confricantia solum coeunt supina ad supina Sunt autem quidam 
qui vidisse se aiunt et posterius continentia selacheorum quedam 
sicut canes Est enim in omnibus selacheis maius quod femininum 
masculino fere autem et in aliis piscibus feminina maiora masculinis 
Selachea autem sunt que dicta sunt et bos et lamia et aquila et 


stupor et rana et omnia talia Selachea quidem igitur magis visa sunt 
a multis istis modis facientia coitum morosior enim complexio 
omnium animalificorum est quam ovificorum Et delfines autem et 
omnia cetosa eodem modo secus incidentia enim coeunt secus femininum 
masculinum et tempore neque modico neque valde multo 
Differunt autem quidam selacheorum piscium masculi a femellis eo 
quod hii quidem habeant suspensa quedam duo circa exitum superfluitatis 
femelle autem hec non habent velut in galeodeis in hiis 
enim omnibus existit quod dictum est Testiculos quidem igitur neque 
pisces neque aliud sine pedibus habet nullum poros autem duos et 
serpentes et pisces masculi habent qui fiunt pleni thoro circa tempus 
coitus et emittunt humiditatem lacteam omnes Isti autem pori in 
unum copulantur sicut et avibus aves enim intus habent testiculos et 
alia omnia quecumque ovificant pedes habentia Hoc autem conterminatur 
et extenditur in femelle locum et susceptaculum Est autem 
animalificis quidem et peditantibus idem porus spermatis et humide 
superfluitatis exterius interius autem alius sicut dictum est prius in 
differentia ea que partium Non habentibus autem vesicam idem et 
sicce superfluitatis porus exterius intus autem propinque invicem 
Similiter autem hec habent femellis ipsorum et masculis non enim 
habent vesicam preter tortucam horum autem femella unum porum 
habet quamvis vesicam habeat tortuce autem ovificantium sunt 
Ovificantium autem piscium coitus minus fit manifestus propter 
quod quidem plurimi putant repleri feminina masculorum reflectentia 
thorum Hoc enim sepe aspicitur factum circa coitus quidem enim 
tempus femelle masculos sequentes hoc agunt et mordent sub ventre 
oribus hii autem citius emittunt et magis circa partum autem masculi 
sequuntur femellas et emittentibus reflectunt ova ex derelictis 


autem fiunt pisces Circa Fenicem autem et venationem faciunt per 
invicem masculos quidem enim subducentes kestres femellas circummittunt 
conducentes femelle autem masculos Hoc quidem igitur 
propter multotiens videri opinionem hanc fecit de coitu faciunt 
autem tale et quadrupedia animalium circa tempus enim coitus profluunt 
et feminina et masculina et pudenda odorant invicem Perdices 
autem si secundum ventum steterint femelle masculis pregnantes 
fiunt frequenter autem et voce si appetentes extiterint et supervolantibus 
ex afflare masculum iat autem et femella et masculus et linguam 
extra habent circa coitus operationem Verax autem conventus 
ovificorum piscium raro aspicitur quia cito absolvuntur coaptati quoniam 
visus est et in hiis coitus factus dicto modo 

 Malakia autem 
velut polypodes et sepie et teuthides eodem modo omnia appropinquant 
invicem per os enim complectuntur plectanas ad plectanas 
aptantes Polypes quidem igitur cum dictum caput firmaverit apud 
terram et porrexerit plectanas alter adaptatur ad extensionem plectanarum 
et continuas faciunt cotilidonas ad invicem Aiunt autem quidam 
et masculum habere pudendale aliquid in una plectanarum in 
qua due maxime cotilidones sunt esse autem aliquid tale sicut nervosum 
usque ad mediam plectanam adnatum omne que immittere in 
narem femelle Sepie autem et teuthides natant simul complexe per 
ora et plectanas adaptate ex opposito invicem natantes contrarie 
adaptant autem et vocatum nasum ad nasum Natationem autem 
hii quidem ad posterius hii autem ad os faciunt Pariunt autem 
secundum vocatum flatorium secundum quem et coire aiunt ipsas 




 Malacostraca autem coeunt puta carabi et astaci et carides et talia 
sicut posterius urinantia quadrupedium cum hic quidem supinaverit 
operculum hic autem in hoc fecerit caudam Coit autem vere incipiente 
apud terram iam enim visus est coitus omnium talium 
alicubi autem et quando inceperint ficus maturescere Eodem autem 
modo et astaci et carides coeunt Cancri autem secundum anteriora 
invicem copulantur opercula complicabilia ad invicem conferentes 
Primo autem cancer ascendit qui minor ex posterioribus cum autem 
ascenderit sic maior lateralis convertitur Aliud quidem igitur nichil 
femella a masculo differt operculum autem maius et magis distans 
est quod femelle et in se magis concretum in quod epariunt et qua 
superfluum egreditur Particulam autem nullam emittit alterum in 
alterum 

 Entoma autem continentur quidem posterius deinde 
ascendit quod minus super maius hoc autem est masculinum Dimittit 
autem femella desubtus meatum in masculum qui desuper sed non 
masculus in femellam sicut in aliis Et hec particula in quibusdam 
quidem videtur maior quam secundum rationem totius corporis et 
valde parvis existentibus in quibusdam autem minus Hoc autem est 
manifestum si diviseris coeuntes muscas absolvuntur enim ab invicem 
vix multo enim tempore coitus est talium Palam autem in hiis 
fit puta muscis et cantaridibus Omnia autem hoc modo coeunt 
musce et cantarides et spondile et falangia et si quid aliud tale est 
coeuntium Faciunt autem coitum falangia hoc modo quecumque 
texunt araneale cum femella traxerit de medio protensarum telarum 
masculus iterum contrahit hoc autem facientia frequenter sic conveniunt 


et complectuntur gantipuga propter periferiam enim ventris iste 
congruit coitus ipsis Coitus quidem igitur animalium omnium hoc fit 
modo 
Tempora autem et etates coitibus singulis animalium sunt determinata 
Vult quidem natura plurimorum circa idem tempus facere hanc 
copulationem quando ex yeme permutaverit ad estatem hoc autem 
est veris tempus in quo plurima peditantia et volatilia et natatilia 
moventur ad coitum Faciunt autem quedam coitum et partum et 
autumpno et yeme puta aquatilium genera quedam et volatilium 
homo autem maxime omni tempore et peditantium conversantium 
cum hominibus multa propter calorem et bonam nutrituram quorumcumque 
et gestationes pauci temporis sunt velut porci et canis et 
volatilium quecumque sepe faciunt partus Multa autem et ad educationes 
natorum coniecturantia faciunt coitum in oportuno tempore 
Moventur autem ad coitum hominum masculus quidem in yeme 
magis femella autem in estate Avium autem genus sicut dictum est 
plurimum circa ver facit et incipiente estate coitum et partus excepto 
alkyone Alkyon autem parit circa versiones yemales propter quod 
vocantur cum temperate fuerint versiones alkyonides dies septem 
ante versiones et septem post versiones sicut et Simonides poetizavit 
'quomodo quando per mensem yemalem perpenderit Iupiter tempus 


quatuordecim dierum absque vento vocant terrigene tempus sacrum 
alitivum natorum varie alkyonis' Fiunt autem serenitates cum acciderit 
australes fieri versiones Pliade boreali facta Dicitur autem in 
septem quidem diebus facere nidum in reliquis autem septem diebus 
parere et enutrire pullos Circa ea quidem igitur que hic loca non semper 
accidit fieri alkyonides dies circa versiones in Sicilico autem 
pelago fere semper Parit autem alkyon circa quinque ova 

 Ethya 
autem et mewe pariunt quidem in petris que circa mare multitudine 
quidem duo aut tria sed larus vel mewe quidem estate ethya autem 
incipiente vere confestim a versionibus et superdormit sicut alie 
aves Neutra autem harum avium latitat Est autem omnium rarissimum 
videre alkyonem fere autem circa Pliadis occasum et versiones 
videtur solum et in anchorationibus primo quasi circumvolans circa 
navem disparet confestim propter quod et Stesichorus hoc modo 
meminit de ipsa Parit autem et filomena estate incipiente parit autem 
et quinque et sex ova latitat autem ab autumpno usque ad ver 
Entoma autem et yeme coeunt et fiunt cum pulcri dies fiant et australes 
et quecumque non latitant ipsorum puta formice et musce 
Pariunt autem semel in anno multa silvestrium quecumque non 
superconcipiunt sicut lepusculus Similiter autem et piscium plurimi 
semel puta ykhyti vocantur autem ykhyti qui reti detinentur thunnos 
palamida kestreus khalkides kolie khromis plais et 
talia spinula excepta ista autem bis horum solus fit autem partus 
ipsi qui posterior debilior Et sardele etiam et petrosa trilia autem 


solum ter Argumentantur autem ex genitura ter enim apparet genitura 
circa quedam loca Scorpius autem parit bis Parit autem et sarga 
bis vere et autumpno salpa autem autumpno semel Thynnis autem 
parit semel sed hoc quidem primogenitum hoc autem postgenitum 
propter quod emittere bis putatur est autem primus quidem circa 
Decembrem ante versiones posterior autem vere Differt autem thunus 
masculus a femella quia hec quidem habet hic autem non habet 
sub ventre pinnulam quam vocant afarea 

 Selacheorum autem 
rina sola parit bis parit enim et incipiente autumpno et circa Pliadis 
occasum supernatat autem in autumpno magis unus autem partus 
facit circa septem aut octo Putantur autem quidam galeodorum puta 
asterias bis in mense parere hoc autem accidit quia non omnia accipiunt 
perfectionem ova Quedam autem pariunt omni hora puta 
murena Parit autem hec ova multa et ex modico velox incrementum 
accipiunt que fiunt sicut et quod yppuri et enim hec ex minimo citissime 
fiunt maxima sed murena quidem omni tempore parit yppurus 
autem vere Differt autem smyrus et murena murena quidem enim 
varia et debilior smyrus autem unius coloris et fortis et colorem 
similem habet pytie et dentes habet et interius et exterius Aiunt 
autem sicut et alia hunc quidem masculum hanc autem femellam 
esse Egrediuntur autem hec ad siccum et capiuntur sepe Accidit quidem 
igitur omnibus fere velox fieri incrementum piscibus non 
minime autem corakino parvo parit autem apud terram et apud herbosa 


et aspera Cito autem et orphus ex parvo fit magnus Palamide 
autem et thunni pariunt in Ponto alibi autem non Kestrei autem et 
aurate et spinule maxime utique ubi flumina fluunt orkynes autem et 
scombrie et alia multa genera in pelago 

 Pariunt autem plurimi 
piscium in mensibus tribus Munichione Thargeltone Skiroforione 
autumpno autem pauci velut salpa et sarga et alia talia parum ante 
equinoctium autumpnale et stupor et rina Pariunt autem aliquando et 
yeme et estate sicut dictum est prius puta yeme quidem spinula kestreus 
acus estate autem circa Ekatombeonem thynnis autem circa 
versiones estivales parit autem quasi utrem in quo fiunt ova parva 
multa Et ryades estate pariunt Incipiunt autem gestare kestreorum 
chelones quidem Possideone et sarga et smyzon vocatus et cefalus 
gestant autem triginta diebus Quidam autem kestreorum non fiunt ex 
coitu sed nascuntur ex fece et harena Ut quidem igitur in pluribus 
vere plurima gestant sed tamen sicut dictum est et estate quedam et 
autumpno et yeme sed neque omnibus similiter hoc accidit neque 
simpliciter neque secundum unumquodque genus sicut plurimis 
vere neque etiam gestant multos fetus similiter in aliis temporibus 
Totaliter autem oportet non latere quod sicut nascentium et animalium 
quadrupedium multam regiones faciunt differentiam non solum 
ad aliam corporis aptitudinem sed et ad frequenter coire et generare 
sic circa pisces multam faciunt differentiam ipsa loca non solum 
secundum magnitudinem et bonam nutrituram sed et secundum partus 


et coitus eos quidem qui hic frequentius hic autem rarius generare 
eosdem 

 Pariunt autem et malakia vere et in primis parit 
marinorum sepia Parit autem omni tempore perficit autem partum in 
diebus quindecim Cum autem pepererit ova masculus consequens 
spargit thorum et fiunt solida Vadunt autem coniugata est autem 
masculus femella magis varius et nigrior in dorso Polypes autem coit 
yeme parit autem vere et latitat circa duos menses Parit autem ovum 
sicut racemum vilem simile fructui albe Est autem polygonum animal 
ex parto enim infinita fit multitudo Differt autem masculus a 
femella eo quod caput habeat productius et vocatum a piscatoribus 
pudendum in plectana album Incubat autem cum pepererit propter 
quod et pessimi fiunt non enim pascuntur per tempus hoc Fiunt 
autem et purpure circa ver et cerykes desinente yeme Et totaliter 
ostracoderma in vere videntur vocata ova habentia et in autumpno 
exceptis ericiis esibilibus hii autem maxime quidem hiis temporibus 
quin immo et semper habent maxime autem pleniluniis et calidis diebus 
exceptis hiis que in Nigro Ponte illi enim meliores yeme Sunt 
autem parvi quidem pleni autem ovis Facientes autem videntur et 
coclie omnes similiter eodem tempore 

 Avium autem silvestres 
quidem sicut dictum est semel pariunt et coeunt plurime yrundo 
autem bis parit et merula Que quidem igitur prima merule ab yeme 
pereunt tempestivissime enim parit avium omnium posteriorem 
autem partum in finem enutrit Quecumque autem domestica aut 
domesticari possunt hec sepe puta columbe per totam estatem et 
gallinarum genus coeunt enim masculi et coitum patiuntur femelle 


gallinarum et pariunt semper preterquam in yeme tropicis diebus 
Columbinorum autem plurima existunt genera est enim alterum 
columba et pelias minus quidem pelias educans autem magis fit 
columba pelias autem et nigrum et parvum et rubicundi pedis et 
asperi pedis propter quod et nichil alit Maximum quidem igitur 
talium fassa est hec autem modico maior est quam columba minimum 
autem talium turtur Pariunt autem columbe omni tempore et 
enutriunt si locum habeant calidum et oportuna si autem non estate 
tantum Proles autem melior vere quam autumpno que autem estate 
et in calidis diebus pessima 


 Differunt autem secundum etatem animalia ad coitum Primo 
quidem enim non simul multis incipit sperma decidi et generare possunt 
sed posterius que enim iuvenum in omnibus animalibus primo 
quidem sterilia prolificis autem existentibus debiliora et minora que 
procreantur Hoc autem maxime palam in hominibus et animalificis 
quadrupedibus et in avibus horum quidem enim proles minor horum 
autem ova Etates autem coeuntibus ipsis quidem ad se ipsa generibus 
plurimis fere secundum idem fiunt tempus nisi aliquid preveniat 
propter monstruosam rem aut propter nocumentum nature Hominibus 
quidem igitur notatur secundum vocis permutationem et pudendorum 
non solum magnitudine sed et specie adhuc autem uberum 
similiter maxime autem pilificatione pectinis Incipit enim ferre 
sperma circa bis septem annos generativa autem circa ter septem 
Aliis autem animalibus pecten quidem non fit hec quidem enim totaliter 
non habent pilos hec autem non habent in supinis aut minus 


quam in dorsalibus vox autem permutata quibusdam notabilis est 
hiis autem alie partes corporis insinuant principium habendi sperma 
et prolificum Vocem autem totaliter habet femella in plurimis acutiorem 
et iuniora senioribus quoniam et cervi masculi femellis 
vocem emittunt graviorem Dant autem vocem masculi quidem cum 
tempus coitus fuerit femelle autem cum timuerint Est autem femelle 
quidem vox brevis que autem masculi habet longitudinem Et canum 
autem senescentium fit gravior Et equorum autem differunt voces 
mox enim nati emittunt subtilem vocem et parvam femelle masculi 
autem parvam quidem maiorem tamen et graviorem femella tempore 
autem procedente maiorem duorum autem annorum cum fuerit 
et coitum inceperit vocem emittit masculus quidem magnam et gravem 
femella autem maiorem et clariorem usque ad annos viginti ut 
in pluribus post tempus tamen hoc debiliorem emittunt et masculi et 
femelle Ut quidem igitur in pluribus sicut diximus differt vox masculorum 
et femellarum eo quod graviorem emittant masculi femellis 
quorumcumque est extensio aliqua vocis non tamen in omnibus animalibus 
sed in quibusdam contrarium puta in bobus in hiis enim 
femella masculo graviorem emittit vocem et vituli perfectis Propter 
quod et voces excisa permutant contrarie in femellam 
Tempora autem coitus secundum etatem habent sic animalibus 
Ovis quidem et capra ipso anno coit et concipit magis autem capra 
et masculi etiam coeunt eodem modo Procreata autem masculorum 
differunt in hiis et aliis masculi enim meliores fiunt posteriori anno 
cum senuerint Porcus autem coit quidem et coitum patitur primo octo 
mensium parit autem femella quidem unius anni sic enim accidit 


tempus gestationis masculus autem generat quidem octo mensium 
prava tamen antequam fiat unius anni Non ubique autem sicut dictum 
est similiter accidunt etates alicubi enim porci coeunt quidem et 
coitum patiuntur quatuor mensium ita ut generent et enutriant sex 
mensium alicubi autem et capri decem mensium incipiunt coire boni 
autem usque ad tres annos Canis autem ut in pluribus coitum patitur 
unius anni et coit unius anni aliquando autem accidunt hec octo mensium 
magis autem hoc fit in masculis quam femellis Gestat autem 
sexaginta uno vel duobus aut tribus diebus quod longissimum minus 
autem non portat sexaginta diebus sed et si quid generetur non enutritur 
in finem Cum autem pepererit iterum coitum patitur sexto 
mense et non prius Equus autem coire incipit biennis et coitum patitur 
ut et generet nata tamen secundum hec tempora minora et debiliora 
Ut autem ad plurimum triennis coit et coitum patitur Et apponunt 
autem semper ad meliora nata generare usque ad annos viginti 
Coit autem equus masculus usque ad annos triginta tres femella 
autem coitum patitur usque ad quadraginta annos ut fere accidat per 
vitam fieri coitum vivit enim ut in pluribus masculus quidem circa 
triginta quinque annos femella autem plus quam quadraginta iam 
autem quidam vixit equus annis septuaginta quinque Asinus autem 
triginta mensium coit et coitum patitur Non tamen generant ut in pluribus 
nisi triennes aut biennes et sex mensium Iam autem et que 
unius anni concepit ut et enutriret Et magnitudo crevit quantum 
futura erat et non amplius Principia quidem igitur animalibus hiis 


generationis hoc habent modo Generat autem homo quidem usque ad 
septuaginta annos masculus mulier autem usque ad quinquaginta 
Sed hoc quidem rarum paucis enim facti sunt in hiis etatibus pueri 
ut autem in pluribus hiis quidem sexaginta quinque terminus hiis 
autem quadraginta quinque Ovis autem parit usque ad annos octo si 
autem curetur bene etiam usque ad undecim fere autem et per vitam 
accidit coire et coitum pati ambobus Hyrci autem pingues existentes 
minus fecundi sunt a quibus et vineas cum non ferant hyrcinare 
vocant sed attenuati possunt coeuntes generare Saliunt autem 
arietes antiquissimas primo iuniores autem fugant Pariunt autem 
sicut dictum est in prioribus iuniores minora nata quam seniores 
Caper autem bonus quidem coit usque ad triennium seniorum autem 
deteriora nata non enim amplius ipsi fit additio neque vigor Coire 
autem consuevit saturatus et non preinvadens aliam si autem non 
minus prolixus coitus fit et minores fetus Parit autem minima quidem 
porca cum fuerit primo pariens secundo autem pariens existens 
crescit senescens autem parit quidem similiter patitur autem coitum 
tardius cum autem quindecim annorum fuerint non amplius generant 
sed silvestres fiunt Si autem bene nutrita fuerit citius movetur 
ad coitus et iuvenis et senescens pregnans autem existens si impinguetur 
valde minus habet lac post partum Fetus autem secundum 
etatem quidem optimi in summo etatis secundum tempora autem 
quicumque incipiente yeme fiunt pessimi autem estivi et enim parvi 
et subtiles et humidi Masculus autem si quidem bene nutritus fuerit 
omni tempore coire potest et per diem et per noctem si autem non 


maxime diluculo et senescens minus semper sicut dictum est prius 
Frequenter autem impotentes propter etatem aut propter infirmitatem 
non potentes cito coire declinata femella propter laborare statione 
inclinati appropinquant Concipit autem maxime sus cum gronniens 
deiciat aures si vero non quando fervet iterum Canes autem patiuntur 
coitum non per vitam sed usque ad aliquod summum ut quidem 
igitur in pluribus usque ad annos duodecim coitus concidunt et gestationes 
ipsarum sed tamen iam quibusdam accidit genuisse et decem 
et octo annis et viginti et femellis coitum pati et masculis genuisse 
Amittit autem et senectute ut neque generare neque parere sicut et in 
aliis Camelus autem est quidem posterius urinativus et patitur coitum 
sicut dictum est prius coitus autem tempus in Arabia per mensem 
Memaktirionem Gestat autem duodecim mensibus parit autem 
unum est enim monotocum Incipit autem coitum femella triennis 
existens et masculus triennis existens post partum autem annum 
interpolans patitur coitum femella Elefas autem incipit quidem 
ascendi iunior quidem decem annorum senior autem quindecim 
annorum masculus autem ascendit quinquennis existens aut sex 
annorum Tempus autem coitus ver Iterum autem ascendit post coitum 
per tertium annum quam autem pregnantem fecerit hanc iterum 
non tangit Gestat autem duobus annis parit autem unum est enim 
monotocum embrio autem fit quantus vitulus duorum mensium aut 
trium mensium De coitu quidem igitur animalium coeuntium hoc 
habet modo 




 De generatione autem et coeuntium et non coeuntium dicendum 
et primo de ostracodermis hoc enim est sine coitu solum ut est 
dicere totum genus Purpure quidem igitur vere congregate in 
unum faciunt vocatam melikeram Hoc autem est sicut favus sed non 
sic clarum sed sicut utique si ex minutis terebintinis albis multa 
simul compingantur Non habet autem apertos poros nullum horum 
neque fiunt purpure ex hiis sed nascuntur et hee et alia quecumque 
ostracoderma ex fece et putrefactione Hoc autem accidit velut purificatio 
et hiis et kericibus favum enim faciunt et keryces Fiunt quidem 
igitur et favum facientia ostracodermorum eodem modo aliis 
ostracodermis sed tamen magis cum preextiterint omogenea dimittunt 
enim incipientia quidem quasi favum facere viscositatem muscillagineam 
ex quibus constant granulosa Hec quidem igitur omnia diffunduntur 
dimittit autem quod habuit ad terram et in hoc loco fiunt 
in terra constituta purpuralia parva que habentes purpure capiuntur 
cum ipsis quedam nondum dearticulata secundum formam Si autem 
antequam pariant capiantur aliquando in lutosis non ubi contingit 
epariunt sed in idem euntes sicut in mari sed propter artitudinem 
fiunt velut botrus Sunt autem purpurarum genera plura et quedam 
quidem magne puta que circa Sigium et Lectum hee autem parve 
velut que in Nigro Ponte et circa Cariam et hee quidem in sinibus 
magne et aspere et florem ipsarum plurime quidem nigrum habent 
quedam autem rubeum et parvum Fiunt autem quedam magnarum et 


valentes mnam que autem in littoribus et circa petras magnitudine 
quidem fiunt parve florem autem rubeum habent Adhuc autem in 
hiis quidem que apud boream nigre in australibus autem rubee ut ad 
plurimum est dicere Capiuntur autem vere cum favum fecerint sub 
Cane autem non capiuntur non enim pascuntur sed occultant se 
ipsas et latitant Habent autem florem per medium meconis et colli 
horum autem est connexio spissa colorem autem videre sicut ymen 
albus quem auferunt compressus autem tingit et florere facit 
manum protendit que ipsa sicut vena hoc autem videtur esse flos 
alia autem natura est quasi alumen Cum autem defecerint a favifactione 
purpure tunc pessimum habent florem Parvas quidem igitur 
cum testis decidunt non enim facile auferre maiorum autem separantes 
testam auferunt florem Propter quod et separatur collum et 
mecon inter hec enim flos super vocatum ventrem ablato igitur 
necesse divisum esse Festinant autem viventes decidere si enim ante 
decidere prius moriantur coevomit florem propter quod et servant in 
vasis si congregaverint et non vacaverint Antiqui quidem igitur cum 
escis non residebant neque adaptabant vasa quare accidebat distractam 
iam frequenter decidere qui autem nunc adaptant ut si deciderit 
non pereat Maxime autem decidit cum plena fuerit vacua autem 
existente distrahi difficile Hec quidem igitur accidentia propria circa 
purpuras sunt Eodem autem modo purpuris fiunt et kerices et eodem 
tempore Habent autem opercula et hec ambo et alia strombodea a 
nativitate omnia pascuntur autem emittentia omnia vocatam linguam 
sub cooperculis Magnitudinem autem lingue habet purpura maiorem 


digito qua pascitur et perforat conchilia et ipsius testam Sunt autem 
et purpura et keryx ambo longe vite vivit enim purpura circa annos 
sex per unumquemque autem annum manifestum est incrementum 
distantiis hiis que in testa revolutionis Favificant autem et myes 
Vocata autem limostrea ubicumque lutum fuerit hic consistit primo 
ipsorum principium Concule autem et cheme et solines et ktenes in 
harenosis accipiunt consistentiam Pine autem recte nascuntur ex 
fundo in harenosis et lutosis Habent autem in se custodem pinnarum 
hee quidem caridium hee autem karkynium quo private corrumpuntur 
citius Totaliter autem omnia ostracodea fiunt et spontanea in fece 
secundum differentiam fecis alia in lutosa quidem ostrea in harenosa 
autem conche et que dicta sunt circa interstitia autem petrina tethye 
et balani et supernatantia puta lopades et nerite Omnia quidem igitur 
talia incrementum habent velox maxime autem purpure et ktenes 
hec enim in anno fiunt perfecta Nascuntur autem in quibusdam ostracodermorum 
cancri albi magnitudine valde parvi plurimi quidem in 
myis lutosis deinde et in pinis vocati predones pinnarum Fiunt 
autem et in kteneis et in limostreis incrementum autem nullum notabile 
isti accipiunt Aiunt autem ipsos piscatores simul commisceri 
factos Disparent autem aliquo tempore in harena et ktenes sicut et 
purpure Nascuntur quidem igitur ostrea sicut dictum est nascuntur 
autem hec quidem ipsorum in locis ubi parum aque hec autem in littoribus 


hec autem in lutosis locis quedam autem in duris et asperis 
hec autem in harenosis Et hec quidem permutant loca hec autem 
non Non permutantium autem pine quidem radicantur solines autem 
et conche sine radice permanent cum autem extrahantur non 
amplius possunt vivere Vocatus autem astrum sic calidus est secundum 
naturam ut quodcumque ceperit continuo ereptum coctum sit 
Aiunt autem et sinnum hoc in Nigro Ponte Pirreneorum maximum 
esse formam autem similem esse descriptis Fiunt autem et vocati 
pulmones spontanei Quo autem pictores ostreo utuntur grossitudine 
multum excedit et deforis ostrei flos producitur sunt autem talia 
maxime circa loca que circa Cariam Karkynium autem fit quidem a 
principio ex terra et fece deinde in vacua ostreorum ingreditur et 
crescens postea ingreditur iterum in aliam maiorem testam puta in 
eam que neriti et eam que strombi et aliorum talium frequenter 
autem et in kericas Cum autem ingressum fuerit circumfert hoc et in 
hoc nutritur iterum et crescens iterum in aliud maius postea ingreditur 


 Fiunt autem eodem modo ostracodermis et non habentia testam 
puta knide et spongi in interstitiis petrarum Sunt autem knidarum 
duo genera que quidem igitur in concavis non absolvuntur a 
petris que autem in planis et in amplis et magnis absolute recedunt 
Et lopades autem absolvuntur et recedunt In camerationibus autem 
spongorum fiunt pinnarum custodes Est autem velut araneale super 


camerationes et aperientes et concludentes venantur pisciculos ut 
ingrediantur in ipsa aperientes cum autem ingressi fuerint concludentes 
Sunt autem spongorum tria genera hic quidem rarus hic 
autem spissus tertius autem quem vocant Achilleium subtilissimus 
et spississimus et fortissimus quem sub galeis imponunt et ictus 
minus sonat Rarissimus autem fit iste Spissorum autem duri vehementer 
et asperi tragi vocantur Nascuntur autem aut apud petram 
omnes aut apud littora nutriuntur autem in fece Signum autem cum 
enim capti fuerint videntur pleni fece quod quidem accidit et aliis 
nascentibus cum ab adnascentia sit alimentum Debiliores autem sunt 
spissi raris propter adherentiam esse secundum minus Habet autem 
et sensum ut aiunt Signum autem si enim volentem abstrahere senserit 
conducit se et difficile auferre est Idem autem hoc facit et cum 
fuerit spiritus multus et tempestas ut non decidat Sunt autem aliqui 
qui de hoc dubitant sicut qui in Torone Aiunt enim nutrire in se ipso 
animalia lumbricos que et alia quedam que cum abstrahantur pisciculos 
petrinos comedunt et radices derelictas si autem abstergantur 
nascuntur iterum ex reliquo et replentur Maximi quidem igitur fiunt 
rari et plurimi circa Lyciam molliores autem spissi Achilleii enim 
solidiores hiis sunt Totaliter autem qui in profundis et tranquillis 
mollissimi sunt ventus enim et yems indurat sicut et alia nascentia 
et aufert augmentum propter quod et qui in Ellesponto asperi sunt et 
spissi et totaliter qui ultra calidam regionem et qui in differentibus 


mollissimi et durissimi Oportet autem neque calorem esse vehementer 
putrescit enim sicut nascentia propter quod qui apud loca 
petrosa sunt optimi si sint valde profunda bene enim temperati sunt 
ad ambo propter profunditatem Illoti autem existentes et viventes 
secundum visum nigri sunt Adherentia autem est neque secundum 
unum neque secundum omne intermedii enim sunt pori vacui Protensus 
autem est sicut ymen circa inferiora secundum plura autem 
est adherentia Desuper autem alii quidem pori conclusi manifesti 
autem sunt quatuor aut quinque propter quod aiunt quidam hos esse 
secundum quos suscipiunt alimentum Est autem aliud genus quod 
vocant aplysias propter non posse ablui hoc autem magnos quidem 
poros habet aliud autem omne spissum est decisum autem spissius 
et viscosius est spongi et totum pulmonosum Confessum est autem 
maxime ab omnibus hoc genus sensum habere multi que temporis 
esse Manifesti autem sunt in mari ad spongos eo quod spongi quidem 
sint albi supergressa fece hii autem semper nigri Que quidem 
igitur circa spongos et ostracodermorum generationem hoc habent 
modo 


 Malacostracorum autem carabi post coitum gestant et habent 
ova circa tres menses Skiroforionem et Ekatombeonem et Metagitnionem 
post hec autem prepariunt sub ventre in plicaturas et crescunt 
ipsorum ova sicut vermes Idem autem hoc et in malakiis est et 
piscibus quicumque ovificant crescit enim omnium ovum Ovum 


quidem igitur fit facile comminuibile caraborum divisum in octo 
partes Secundum unumquodque enim operculorum ex latere natorum 
est cartillagineum aliquid apud quod circumnascitur et totum fit velut 
botrus scinditur enim unumquodque in plura cartillagineorum Hec 
autem dilatanti quidem fit manifesta inspicienti autem consistens aliquid 
videtur et fiunt quidem maxima non que apud longe sed que 
secundum medium minima autem extrema Magnitudo autem ovorum 
parvorum est quanta granum ficus Non confestim autem sunt 
habita poro sed secundum medium utrimque enim et a cauda et a 
thorace duabus distantiis maxime distat sic enim et opercula nata 
sunt Ipsa quidem igitur que ex latere non possunt comprehendere 
extremitate autem superposita operit omnia et fit hiis velut vasculum 
Videtur autem ova pariens adducere ad cartillaginea latitudini caude 
coaptata et accipiens confestim et flexa eparere Cartillaginea autem 
secundum tempora hec crescunt et susceptiva fiunt ovorum ad cartillaginea 
enim emittunt sicut sepie ad subpedanea et ad frutecta 
Emittunt quidem igitur hoc modo condigerens autem hic maxime in 
viginti diebus abicit consistens et simul totum sicut videtur et extra 
deinde ex hiis fiunt carabi in diebus maxime quindecim et capiuntur 
sepe minores quam digitales Preemittunt quidem igitur ante Arturum 
post Arturum autem abiciunt ova Kyfarum autem karydarum 
gestatio est circa quatuor menses Fiunt autem carabi in asperis et 
petrosis astaci autem in planis in lutosis autem neutri propter quod 


et in Ellesponto quidem et circa Thasum astaci fiunt circa Sigium 
autem et Atho carabi Notant autem piscatores loca aspera et lutosa 
petris et aliis talibus signis cum voluerint in pelago facere venationem 
Fiunt autem in vere quidem et yeme apud terram magis estate 
autem in pelago persequentia aliquando quidem estum aliquando 
autem frigus Temporibus autem consimiliter vocate urse pariunt 
carabis propter quod et yeme et antequam pariant vere optime sunt 
cum autem pepererint pessime Exuunt autem tunicam vere quemadmodum 
serpentes vocatam senectam et confestim geniti et posterius 
et cancri et carabi Sunt autem carabi longevi omnes 


 Malakia autem ex copulatione et coitu ovum habent album 
hoc autem fit tempore sicut que sclirodermorum facile comminuibile 
Et parit polypes quidem aut in camerulas aut in olleum aut aliquid 
aliud concavum simile vilibus racemis ydyanthe et albe fructui 
sicut dictum est prius Suspensa sunt autem circa thalamum ova cum 
pepererit In multitudine autem habet tot ut ablatis impleant vas 
multo maius capite in quo habet ova Que quidem igitur polypedum 
post dies maxime circiter quinquaginta fiunt per partum eorum et serpunt 
sicut aranealia multa multitudine quorum que quidem per singula 
natura membrorum nondum manifesta tota autem forma manifesta 
Propter parvitatem autem et debilitatem corrumpitur multitudo 
ipsorum Iam autem visa sunt et sic omnino parva ut inarticulata quidem 
essent tacta autem moverentur Sepie autem pariunt et fiunt 


similia myrtis magnis nigris et ad invicem habita sunt velut botrus 
quod omne circumplexa alicui uni et non facile distrahibilia ab invicem 
Emittit enim masculus humiditatem quandam muscillagineam 
que viscositatem facit Crescunt autem hec ova et mox quidem sunt 
alba cum autem emiserit thorum et maiora nigra Cum autem sepiola 
factum fuerit totum ex albo facta intus hoc circumrupto egrediuntur 
Fit autem quod primo sperserit femella velut grando ex hoc enim 
sepiola videtur ad caput sicut aves secundum ventrem adaptate Qualis 
autem est adherentia umbilicosa nondum visum est nisi quod 
crescente sepiola semper minus fit quod album et tandem sicut 
rubeum avibus hiis album disparet Maximi autem apparent primo 
sicut in aliis et in hiis oculi Ovum in quo a oculi in quibus b g 
sepiola ipsa in quo d Gestant autem vere pariunt autem in diebus 
quindecim cum autem pepererint ova fiunt in aliis quindecim diebus 
velut uvula botri quibus circumruptis egrediuntur deintus sepiole Si 
quis autem circumsciderit priusquam adhuc sint perfecte emittunt 
stercus sepiole et colorem permutant rubicundiorem factum ex albo 
propter timorem Malacostraca quidem igitur ipsa sub se posita ova 
incubant polypes autem et sepia et alia talia enixa ubicumque fetus 
ipsarum sint maxime autem sepia frequenter enim subapparet kytos 
ipsius ad terram Polypes autem femella aliquando quidem super ova 
aliquando autem in ore residet camerule plectanam adhibens Sepia 


autem ad terram parturit circa frutecta et calamodea et si quid fuerit 
tale eiectum velut materia aut ligna aut lapides et piscatores autem 
sarmenta ponunt oportune et ad hec pariunt longum et continuum ex 
ovis velut quod vilium racemorum Parturit autem et aspergit interpolate 
tamquam cum labore facta emissione Teuthides autem in 
pelago pariunt ovum autem sicut sepia parit continuum Est autem 
teuthis et sepia non longe vite non enim biennio vivunt nisi quedam 
pauce ipsarum similiter autem et polypodes Fiunt autem ex uno ovo 
una sepiola similiter autem et in teuthidibus habet Differt autem 
masculus teuthis a femella habet enim femella si quis distendens 
consideret locum intus rubea duo velut ubera masculus autem non 
habet Sepia autem hoc habet differens et quod magis varius est masculus 
quam femella sicut dictum est prius 


 Entoma autem animalium quod quidem minora sunt masculina 
femininis et ascendunt desuper et quomodo faciunt coitum et 
quod dissolvuntur vix dictum est prius cum autem coierint cito 
emittunt plurima fetum quecumque coitum patiuntur Pariunt autem 
omnia vermes preter genus quoddam psycharum hee autem durum 
simile spermati knyki intus autem humorem Ex vermibus autem ex 
parte quadam fit animal Fiunt autem ipsorum hec quidem ex animalibus 
cognatis puta falangia et aranee ex falangiis et aranealibus et 
atelabi et locuste et cycade hec autem non ex animalibus sed casualia 
hec quidem ex rore qui in foliis decidit secundum naturam in 
vere frequenter autem et yeme cum temperies et austrinitas fuerit 


pluri tempore hec autem in luto hec autem in fimo putrefacto hec 
autem in ligno hec autem in planta hec autem in se ipsis hec autem 
in pilis animalium hec autem in carne animalium hec autem in 
superfluitatibus et horum hec quidem ex separatis hec autem ex hiis 
que in animalibus puta vocati lumbrici Sunt autem ipsorum genera 
tria nominatus latus et rotundi et tertium akarides Ex hiis quidem 
igitur nullum aliud fit latus autem adheret solus intestino et parit 
velut semen coloquintide quo signo cognoscunt medici habentes 
ipsum Fiunt autem vocate psyche ex kampis que fiunt in foliis viridibus 
et maxime in raphano quem vocant quidam krambam primo 
quidem minus milio deinde parvi vermes crescentes deinde in tribus 
diebus kampe parve post hec autem augmentate latitant et permutant 
formam et vocantur khrysallides et duram habent tunicam tacte 
autem moventur Accedunt autem poris aranealibus neque os 
habentes neque aliam partem nullam manifestam Tempore autem 
multo pertranseunte circumrumpitur tunica et evolant ex ipsis alata 
animalia que vocamus psykhas Primo quidem igitur cum fuerint 
campe nutriuntur et superfluum emittunt cum autem fiant crysallides 
nichil neque gustant neque emittunt superfluum Eodem autem 
modo et alia quecumque fiunt ex vermibus et quecumque ex copulatione 
fiunt animalium vermes et quecumque sine coitu et enim ex 
apibus et anthrenis et vespis quando quidem iuvenes vermes fuerint 


aluntur et stercus videntur habentes cum autem ex vermibus ad formationem 
venerint vocantur quidem nymfe tunc autem neque accipiunt 
alimentum neque stercus habent sed circumquaque inclusa latitant 
donec utique creverint tunc autem egrediuntur decidentes quo 
signatus fuit locus Fiunt autem et ypera et ypenia ex quibusdam aliis 
talibus que fluctuant incessu et progresse alteri incurvate ascendunt 
Quodlibet autem procreatorum proprium colorem accipit a campa Ex 
quodam autem verme magno qui habet quasi cornua et differt ab aliis 
fit primo permutato verme campa deinde bombylis ex hoc autem 
nekydalus in sex autem mensibus permutat formas omnes Ex hoc 
autem animali et mulierum quedam resolvunt bombykia carminantes 
deinde texunt primo autem dicitur fecisse Enkos Pamfili Platei filia 
Ex vermibus autem hiis qui in lignis exsiccatis fiunt karambii eodem 
modo primo quidem immobilitatis vermibus deinde circumrupto 
operculo egrediuntur carambii Ex karambiis autem fiunt prasucarides 
habent autem alas et iste Ex hiis autem que in fluminibus latis 
animalibus parvis impositis ystri propter quod et plurimi circa aquas 
fiunt et ubi talia animalia sunt Ex nigris autem quibusdam et asperis 


non magnis campis primo fiunt pygolampides non que volant hee 
autem iterum permutantur et fiunt alata animalia ex ipsis vocati bostrychi 
Empides autem fiunt ex ascaridibus askarides autem fiunt in 
fece puteorum et ubicumque confluxus fuerit aque terream habentis 
subsistentiam Primo quidem igitur ipsa fex putrefacta colorem accipit 
album deinde nigrum ultimo autem sanguineum quando autem 
talis fuerit nascuntur ex ipsa velut germina parva valde et rubea hec 
autem tempore quidem aliquo moventur adnata deinde abrupta feruntur 
per aquam vocate ascarides Post dies autem paucos stant recte 
super aquam immote et dure deinde rupto latibulo empis desuper 
residet donec sol aut spiritus moveat tunc autem volat Omnibus 
autem et aliis vermibus et animalibus hiis que ex vermibus circumruptis 
principium fit generationis a sole aut a spiritu Magis autem et 
velocius fiunt ascarides in habentibus omnimodam ypostasim velut 
megari fiunt in laboratis putrescunt enim talia citius Autumpno 
autem fiunt magis tunc enim humidum accidit esse minus Krotones 
autem fiunt ex agrostea melolonthe autem ex vermibus qui in fimo 
boum et ex asinino Canthari autem in quo volutantur stercore in hoc 
latitant yeme et faciunt vermiculos ex quibus fiunt canthari Fiunt 
autem et ex vermibus qui in leguminibus alata animalia similiter dictis 
Musce autem ex vermibus qui in stercore separato secundum partem 
propter quod et circa hanc operationem existentes pugnant 
segregare aliud mixtum et dicunt tunc elaboratum esse stercus Principium 
autem vermiculorum parvum primo quidem enim et hic 


rubescit et post immobilitatem accipit motum velut adnata deinde 
vermiculus provenit immobilis deinde motus posterius fit immobilis 
iterum ex hoc autem musca consummatur et movetur spiritu aut sole 
facto Myopes autem fiunt ex lignis Oreodagne autem ex vermiculis 
permutatis vermiculi autem isti fiunt in foliis caulis Kantharides 
autem ex campis que apud ficus et pirus et abietes apud omnia enim 
hec fiunt vermes et ex hiis qui in canina spina moventur autem ad 
ea que pravi odoris quia ex tali facti sunt materia Konopes autem ex 
vermibus qui fiunt ex ea que circa acetum fece et enim in putatis 
maxime imputribilibus infit animal puta in nive antiqua Fit autem 
antiqua rubicundior propter quod et vermes tales et hispidi qui 
autem ex ea que in Media nive magni et albi difficile autem mobiles 
omnes In Cypro autem ubi lapis chalkitis uritur post multos dies ex 
iniectis hic fiunt bestiole in igne magnis muscis secundum parvum 
aliquid maiores alate que per ignem saltant et vadunt Moriuntur 
autem et vermes et hee separata hee quidem ab igne hii autem a 
nive Quod autem contingit non uri quasdam consistentias animalium 
salamandra manifestum facit ipsa enim ut aiunt per ignem vadens 
extinguit ignem Circa Ypanim autem fluvium qui circa Bosforum 
Cimmerium sub versionibus estivalibus deferuntur in fluvio velut 
folles maiores rogis ex quibus ruptis egreditur animal alatum quadrupes 
vivit autem et volat usque ad sero deorsum autem lato sole 


marcescit et simul cum occumbente vivens uno die moritur propter 
quod et vocatur effimerum Plurima autem factorum ex campis et vermibus 
ab aranealibus continentur primo Hec quidem igitur fiunt hoc 
modo 

 Vespe autem vocate ichneumones sunt autem minores 
aliis falangia occidentes ferunt ad murum aut tale aliquid latibulum 
habens et luto linientes pariunt hic et fiunt ex ipsis vespe ichneumones 
Quedam autem koleopterorum et parvorum et innominatorum 
animalium luti troglas faciunt parvas aut apud sepulcra aut muros et 
hic vermiculos intus pariunt Tempus autem generationis a principio 
quidem usque ad finem fere in plurimis septenariis mensuratur tribus 
aut quatuor Konopibus quidem et vermicalibus plurimis tres fiunt 
septenarii animalificantibus autem quatuor ut in pluribus Horum 
autem a coitu quidem in septem consistentia fit in reliquis autem tribus 
incubant et fetum educunt quecumque genitura pariuntur velut 
ab araneali aut alio tali aliquo Permutationes autem fiunt plurimis 
secundum ternarium dierum aut quaternarium sicut et infirmitatum 
evenit crisis Entomorum quidem igitur iste est modus generationis 
corrumpuntur autem rugatis partibus quemadmodum senectute 
maiora animalium quecumque autem alata alis contractis circa 
autumpnum myopes autem et oculis aquosis factis 


 Circa generationem autem apium non eodem modo omnes 
existimant Hii quidem enim aiunt non parere neque coire apes sed 
ferre genituram et ferre hii quidem a flore kallintri hii autem a flore 
kalami alii autem a flore olive et signum dicunt quod quando olivarum 
fertilitas fit tunc et examina plurima emittuntur Hii autem 


aiunt cefenarum quidem gonum ferre ipsas ab aliqua materia dictarum 
eum autem qui apum parere duces Ducum autem sunt genera 
duo qui quidem melior rufus alius autem niger et magis varius 
magnitudo autem dupla bone apis et quod penes dyazoma habent 
emyolium maxime longitudine et vocantur ab aliquibus matres tamquam 
generantes Signum autem dicunt quia cefenarum quidem infit 
gonus etiam si fuerit dux qui autem apum non infit Hii autem aiunt 
coire et esse masculos quidem cefenes femellas autem apes Est 
autem aliorum quidem generatio in concavis favi duces autem fiunt 
deorsum apud favum suspensi seorsum sex aut septem contrarie alii 
gono adnati Aculeum autem apes quidem habent cefenes autem non 
habent reges autem et duces habent quidem aculeum sed non percutiunt 
propter quod quidam non putant ipsos habere 

 Sunt autem 
genera apum optima quidem longa et rotunda et varia alia autem 
longa similis anthrene tertius autem vocatus ofor iste autem est 
niger et lati ventris quartus autem cefen quantitate quidem maximus 
omnium sine aculeo autem et inhers propter quod plicamina faciunt 
quidam circa examina ut apes quidem ingrediantur cefene autem 
non quia sunt maiores Ducum autem duo genera sunt sicut dictum 
est et prius Sunt autem plures in unoquoque examine duces et non 
unus perit autem examen sive duces non sufficientes fuerint non sic 
quia sine principe sunt sed ut aiunt quia conferunt ad generationem 
apum sive multi fuerint duces distrahunt enim Quando quidem igitur 


ver tardum fuerit et quando siccitas et erysiba minor fit gonus 
sed siccitate quidem existente mel operantur magis ymbre autem 
gonum propter quod simul accidit olivarum copia et examinum 
Operantur autem primo quidem favum deinde gonum immittunt ut 
igitur quidam dicunt ex ore quicumque ferre aiunt aliunde deinde sic 
mel alimentum hoc quidem estate hoc autem autumpno melius 
autem est autumpnale mel Fit autem favus quidem ex floribus ceram 
autem ferunt a lacrima arborum mel autem decidens ab aere et 
maxime in astrorum ortibus et cum respexerit yris totaliter autem 
non fit mel ante Pliadis ortum Favum quidem igitur ex floribus mel 
autem quod autem non facit sed portat decidens signum in uno 
enim aut duobus diebus plena melle inveniunt examina apum cultores 
Adhuc autem autumpno flores quidem fiunt mel autem non 
cum fuerit ablatum Ablato igitur iam facto melle et alimento aut non 
existente adhuc aut modico fieret utique siquidem facerent ex floribus 
Constat autem mel digestum a principio enim velut aqua fit et 
per dies quidem aliquos humidum est propter quod et si auferatur in 
hiis diebus non habet spissitudinem in viginti autem maxime 
constat Palam autem est statim quod ab humore differt enim dulcedine 
et grossitie Fert autem ab omnibus apis quecumque in flore sunt 
et ab aliis quecumque dulcedinem habent nullum ledens fructum 
humores autem hos simili lingue assumens portat Aufertur autem 
mel examinum quando agrestis ficulnee ficus apparuerit spadones 


autem optimos faciunt quando mel operantur Fert autem ceram quidem 
et alimentum in skeleis mel autem vomit in habitaculum 
Gonum autem cum dimiserit incubat sicut avis In favo autem vermiculus 
parvus existens iacet lateraliter posterius autem erigitur 
ipsum ab ipso et alitur apud favum autem non accedit ut et sustentetur 
Gonus autem est apium et cefenarum albus ex quo vermiculi 
fiunt augmentato autem pauce fiunt apes et cefenes Regum autem 
gonus colore fit subrufus subtilitate autem est velut mel grossum 
molem autem confestim habet similem facto ex ipso Vermis autem 
non fit prius ex hoc sed confestim ut aiunt apes Cum autem pepererit 
in favo mel ex eo quod e regione fit Producit autem spado 
pedes et alas quando apprehensus fuerit cum autem acceperit finem 
ymenem disrumpens evolat Stercus autem emittit donec fuerit vermiculus 
posterius autem non adhuc excepto si non egrediatur sicut 
dictum est prius Si quis autem auferat capita spadonis antequam alas 
habeat ex ipsis comedunt apes et si cefenis alam evellens dimittat 
quis de reliquis ipsas alas gustant Vita autem apum anni sex quedam 
autem et septem vivunt Examen autem si permaneat annis 
novem aut decem videbitur boni generis fuisse In Ponto autem sunt 
apes quedam albe valde que mel faciunt bis in mense Que autem in 
Themiskyra circa Termodontem fluvium in terra et in examinibus 
faciunt favos non habentes ceram multam sed valde parum mel 
autem grossum favus autem planus et equalis est Non semper autem 
hoc faciunt sed yeme kissus enim multus in Ponto est et floret hoc 


tempore ex quo portant mel Deducitur autem et mel isamisum desuper 
album et grossum valde quod faciunt apes sine favis apud 
arbores fit autem tale et alibi in Ponto Sunt autem et apes que 
faciunt favos triplices in terra hii autem mel quidem habent vermes 
autem non habent Sunt autem neque favi omnes tales neque omnes 
apes tales faciunt 


 Anthrene autem et vespe faciunt habitacula gono cum non 
habeant ducem sed errent et non inveniant anthrene quidem in elevato 
aliquo vespe autem in latibulis cum autem habeant ducem sub 
terra Sex angulorum quidem igitur omnes sunt favi et qui horum 
quemadmodum et apum componitur autem non ex cera sed ex corticis 
et harenosa materia favus clarius autem multo quod anthrenarum 
quam vesparum favus Immittunt autem gonum quemadmodum 
apis quantum stilla in latus foraminis et adiungitur parieti Non 
simul autem in omnibus foraminibus inest gonus sed in quibusdam 
quidem iam magna insunt ut et volent in quibusdam autem nymfe 
in quibusdam autem vermes adhuc Stercus autem solum apud 
vermes sicut apibus Et quando nymfe fuerint immobilitantur et obstruitur 
foramen E regione autem in foramine goni quantum stilla 
mellis infit in favis anthrene Fiunt autem spadones non in vere 
horum sed in autumpno incrementum autem notabile accipiunt 
maxime in pleniluniis Habent autem et gonos et vermes non desubtus 
foraminis sed ex latere 

 Quedam autem bombizantium apud 


lapidem aut tale aliquid faciunt luteum acutum sicut in aliis sales 
liniuntur hoc autem valde grossum et durum ferro enim vix penetratur 
Hic intus pariunt et fiunt vermiculi albi in ymeniis nigris Sine 
autem ymene in luto fit cera ista autem cera multo est rubicundior 
quam que apum 


 Coeunt autem et formice et pariunt vermiculos que non adherent 
ad aliquid crescentes autem sic ex parvis et rotundis primo longi 
fiunt et dearticulantur generatio autem hiis est vere 

 Pariunt 
autem et scorpii terrestres vermiculos ovales multos et incubant Cum 
autem perfecti fuerint eiciuntur sicut aranee et interimuntur a natis 
frequenter enim fit numero circiter undecim 

 Aranealia autem 
coeunt quidem omnia dicto modo generant autem vermiculos parvos 
primo totum enim permutatum fit araneale et non ex parte quoniam 
rotundi quidem sunt a principio cum autem pepererit incubat et in 
tribus diebus dearticulatur Pariunt autem omnia quidem in araneali 
sed hec quidem in parvo et subtili hec autem in grosso et hec quidem 
totaliter in kyto rotunda hec autem usque ad aliquid continentur 
ab araneali Non simul autem omnia aranealia fiunt saltat autem 
confestim et dimittit araneale Humor autem similis in vermibus 
conquassatis et in ipsis novis existentibus grossus et albus Limonie 
autem aranee prius pariunt in araneale cuius dimidium quidem apud 
ipsas est dimidium autem extra et in hoc incubantes animalia 
faciunt Falangia autem pariunt in canistrum complectentes molem 


in quo incubant Pariunt autem clare quidem minora multitudine 
falangia autem multam multitudinem et augmentata continent in circulo 
falangium et interficiunt eam que peperit et eiciunt frequenter 
autem et masculum si ceperint coincubat enim femelle aliquando 
Multitudine autem fiunt et trecenta circa unum falangium Ex parvis 
autem perfecte aranee fiunt circa quatuor septenarios 

 Locuste 
autem coeunt eodem modo aliis entomis ascendente minore super 
maius masculus enim minor est pariunt autem in terram adaptantes 
prominens quod est apud caudam quod masculi non habent Multe 
autem simul pariunt et secundum eundem locum ut sit quemadmodum 
utique favus Deinde quando pepererint hic fiunt vermes 
ovales qui circumdantur a quadam terra subtili sicut ymene in hac 
autem maturantur Fiunt autem molles fetus sic ut si quis tetigerit 
atterantur hec autem non superficie tenus sed parum sub terra sunt 
Cum autem pepererint egrediuntur ex terra ambiente locuste parve et 
nigre deinde disrumpitur ipsius pellis et fiunt mox maiores Pariunt 
autem desinente estate et cum pepererint moriuntur simul enim 
parientibus vermes infiunt circa collum et masculi autem moriuntur 
circa idem tempus Egrediuntur autem a terra vere Non fiunt autem 
locuste in montuosa neque in vili sed in campestri et elaborata in 
fissuris enim pariunt Permanent autem ova yeme in terra simul 
autem estate fiunt ex fetibus anni prioris locuste 

 Similiter autem 
epariunt et atelabi et parientes moriuntur Corrumpuntur autem ipsorum 


ova ab autumpnalibus aquis cum multe fiant si autem siccitas 
acciderit tunc magis fiunt multi atelabi quia ipsa non corrumpuntur 
similiter quoniam inordinata videtur esse ipsorum copia et fieri 
utcumque contingit 

 Cycadarum autem genera sunt duo hee quidem 
parve que prime apparent et ultime pereunt hee autem magne 
cantantes que posterius fiunt et prius pereunt Similiter autem et in 
parvis et in magnis hee quidem divise sunt per succinctorium que 
cantant hee autem indivisum habent que non cantant Vocant autem 
quidam magnas quidem et cantantes achetas parvas autem trigonia 
cantant autem parum et harum que divise Non fiunt autem cycade 
ubi arbores non sunt propter quod in Cyrene non fiunt in campo 
circa civitatem autem multe maxime autem ubi olive non enim fiunt 
umbrose valde In frigidis enim non fiunt cycades propter quod 
neque in umbrosis saltibus Coeunt autem similiter magne invicem et 
parve sub terra combinate ad invicem immittit autem masculus in 
femellam sicut et alia entoma Habet autem femella pudendum fissum 
femella autem est in qua immittit masculus Pariunt autem in 
non laboratis perforantes acuto quod habent posterius quemadmodum 
atelabi et enim atelabi pariunt in non laboratis propter quod 
multe in Cyrenaia fiunt Pariunt autem et in kalamis in quibus stare 


faciunt vites perforantes kalamos et in spatium caulis Hii autem fetus 
defluunt in terram Fiunt autem multi cum inundatio ymbrium fuerit 
Cum autem vermis creverit in terra fit cycadarum matrix et sunt 
tunc delectabilissimi antequam circumrumpatur operculum Cum 
autem tempus venerit circa versiones egrediuntur nocte et mox rumpitur 
operculum et fiunt cycade ex cycadarum matrice et fiunt nigri 
et duriores confestim et maiores et cantant Sunt autem masculi quidem 
qui cantant in ambobus generibus femelle autem alii Et prius 
quidem delectabiliores masculi post coitum autem femelle habent 
enim ova alba Sursum volantes enim cum sonuerit quis dimittunt 
humidum velut aquam quod dicunt agricole quasi mingentium et 
habentium superfluum et nutritorum rore Si quis autem movens digitum 
accesserit a summitate flectens et extendens iterum magis sufferunt 
quam si mox extendens et ascendunt super digitum quia debiliter 
vident tamquam super folium ascendentes motum 


 Entomorum autem quecumque carnifaga quidem non sunt 
vivunt autem humoribus carnis viventis puta pediculi et pulices et 
corees ex coitu quidem omnia generant vocatos lendes ex hiis autem 
nichil alterum fit iterum Ipsorum autem horum pulices quidem fiunt 
ex minima putredine ubicumque enim fimus siccus fuerit hic consistunt 
corees autem ex humore ab animalibus consistente extra pediculi 
autem ex carnibus Fiunt autem cum debeant fieri velut pustule 


parve non habentes pus has si quis pungat ex hiis egrediuntur pediculi 
Quibusdam autem accidunt hominum infirmitates cum humiditas 
multa in corpore fuerit et perierunt iam aliqui hoc modo sicut 
aiunt Alcmana poetam et Ferechydem Syrum Et in infirmitatibus 
autem aliquibus fit passio pediculorum Est autem quoddam genus 
pediculorum qui vocantur silvestres et duriores hiis qui in multis 
fiunt sunt autem isti et difficulter auferibiles a corpore Pueris quidem 
igitur existentibus capita fiunt pediculosa viris autem minus 
Fiunt autem et mulieres viris magis pediculose Quibuscumque autem 
fiunt in capite minus dolent capita Fiunt autem et in multis animalium 
aliorum pediculi Et enim aves habent et vocati fasiani si quidem 
pulverizentur destruuntur a pediculis Et aliorum autem quecumque 
pennas habent habentes collum et habentium pilos 
Verumptamen asinus non habet neque pediculos neque krotonas 
Boves autem habent ambo oves autem et capre crotonas pediculos 
autem non habent et porci pediculos magnos et duros In canibus 
autem fiunt vocate musce canine Omnes autem pediculi in habentibus 
ex ipsis fiunt animalibus Fiunt autem pediculi magis quando 
permutaverint aquas quibus lavantur quecumque habent pediculos 
eorum que lavantur In mari autem fiunt quidem in piscibus pediculi 
hii autem non ex ipsis piscibus sed ex fece sunt autem specie persimiles 
oniis multipedibus sed caudam habent latam Una autem species 
est pediculorum marinorum et fiunt ubique maxime autem circa 
trilias Omnia autem multipedia hec sunt et exanguia et entoma 
Thunnorum autem ystrus fit quidem circa pinnulas est autem similis 


scorpiis et magnitudine quanta aranea In mari autem eo quod a 
Cyrene ad Egyptum est circa delfinem piscis quem vocant fthira id 
est pediculum qui fit omnium pinguissimus quia fruitur alimento 
copioso venante delfino 

 Fiunt autem et alia animalia quemadmodum 
dictum est et prius hec quidem in lanis et quecumque ex 
lanis sunt puta tinee que innascuntur magis quando lane fuerint pulverulente 
maxime autem fiunt si aranea concludatur ebibens enim si 
quid infuerit humidum exsiccat Fit autem in nive vermis et in cera 
antiquata sicut in ligno animal quod utique videtur minimum esse 
animalium omnium et vocatur akare album et parvum Et in libris 
alia fiunt hec quidem similia hiis que in vestimentis hec autem scorpiis 
sine cauda parva valde et totaliter in omnibus ut est dicere et 
in siccis humectatis et in humidis exsiccatis quecumque habent ipsorum 
vitam Est autem quidam vermiculus qui vocatur xyloforum 
nullo minus inconveniens animalium Caput quidem enim extra operculum 
progreditur varium et pedes in summitatibus sicut aliis vermibus 
in tunica autem araneali aliud corpus et circa ipsum clavi lignei 
ut videantur tangere ambulantem hec autem complantata sunt 
tunice sicut cochlie testa sic omne vermi et non decidunt sed abstrahuntur 
sicut adnata et si tunicam aliquis auferat moritur et fit 
similiter inutilis sicut cokhlias ablata testa Tempore autem procedente 
fit et hic vermis khryssallis sicut et campe et vivit immotus 
quod autem ex ipsis fit alatorum animalium nondum visum est Erinei 


autem in agrestibus ficulneis habent vocata ludibria Fit autem 
primo vermiculus deinde circumrupta pelle evolat hoc et visus non 
assequitur et ingreditur in ficuum agrestes et per ora facit non excidere 
agrestes propter quod quidem adiungunt agrestes ad ficus agricole 
et plantant prope ficus agrestes 


 Quadrupedum autem et sanguinem habentium ovificorum 
generationes quidem vere sunt coeunt autem non eodem tempore 
sed hec quidem vere hec autem estate hec autem circa autumpnum 
ut singulis ad generationem fetuum superveniens tempus confert 
Tortuca autem parit ova skliroderma et bicoloria sicut que avium 
pariens autem deorsum fodit et desuper facit tumultum cum autem 
hoc fecerit accedens incubat desuper aperiuntur autem ova posteriori 
anno Emis autem egressa ex aqua parit cum foderit foveam 
aptam et cum intus pepererit derelinquit dimittens autem per dies 
minus quam triginta effodit et aperiuntur cito et abducit confestim 
pullos in aquam Pariunt autem et marine tortuce in terra ova similia 
avibus domesticis et cum suffoderint incubant noctibus Pariunt 
autem multitudinem ovorum et enim ad centum pariunt ova Pariunt 
autem et lacerte et cocodrilli terrestres et fluviales in terram Aperiuntur 
autem que lacertarum spontanea in terra non enim per annum 
vivit lacerta dicitur enim sex mensium esse vita lacerte Fluvialis 


autem cocodrillus parit quidem ova multa que plurima circa sexaginta 
alba colore insidet autem diebus sexaginta et enim vivit multo 
tempore ex minimis autem ovis maximum animal fit ex hiis ovum 
quidem enim non maius est anserino et pullus huius secundum rationem 
crescens autem fit decem et septem cubitorum Dicunt autem 
aliqui quod etiam crescit quamdiu vivit 


 Serpentum autem vipera quidem animalificat extra in se ipso 
primo ovificans ovum autem quemadmodum piscium unius coloris 
est et mollis pellis Pullus autem desuper circumfit et non continet 
cortex testeus sicut neque que piscium Parit autem parva viperina in 
ymenibus qui circumrumpuntur tertiani aliquando autem et interioribus 
devoratis ipsa egrediuntur Parit autem in una die unum parit 
autem plura quam viginti Alii autem serpentes ovificant extra ova 
autem invicem continua sunt sicut mulierum gutturnosa cum autem 
pepererint in terram incubant Aperiuntur autem et hec alio anno 
