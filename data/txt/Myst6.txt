Dicunt enim quod ille equum aliquando depingens et spumam equi volens imitari pictura ita non attingebat ut inficiaretur et spongiam in qua detergebat pincellos proiecit imagini qua cum tetigisset equi spume fecit imitationem Et skeptici quidem sperabant quoque imperturbationem habere ex iudicio inequalitatis visibilium et intelligibilium nequentes autem facere hoc destiterunt Desistentibus autem ipsis veluti casualiter imperturbatio consecuta est ut umbra corpus Non tamen sine molestia omnino skepticum esse estimamus sed molestari dicimus a necessitatibus et enim frigescere quandoque confitemur et sitire et talia huiusmodi quedam pati Sed in hiis ydiote quidem duplicibus continentur adversitatibus a passionibus quoque ipsis et non minus ab opinando adversitates ipsas et illas esse natura Skepticus autem coopinari quod est malum horum unumquodque tanquam ad naturam abstrahens moderatius et in hiis permutatur Propter hoc igitur in opinabilibus quidem imperturbationem finem esse dicimus skeptici in urgentibus autem moderatam passionem Quidam autem approbatorum skepticorum addiderunt hiis et que est in questionibus desistentiam Quoniam autem imperturbationem consequi dicebamus de omnibus desistentiam consequens autem utique erit dicere qualiter nobis desistentia fit Fit igitur ipsa  ut universalius dicat quis  per oppositionem rerum Opponimus autem aut visibilia visibilibus aut intelligibilia intellegibilibus vel permutatim Ut visibilia quidem visibilibus quando dicimus quod eadem turris longe quidem videtur rotunda prope vero quadrata Intelligibilia vero intelligibilibus quando contra construentem quod est providentia ex ordinatione celestium opponimus bonos quidem mala pati multociens malos vero bona et per hoc colligimus non esse providentiam Intelligibilia vero visibilibus sicut Anaxagoras construenti nivem esse albam opponebat quod nix aqua est coagulata aqua autem est nigra et nix ergo nigra est Secundum alium vero intellectum opponimus aliquando quidem presentia presentibus sicut predicta Quandoque vero presentia preteritis vel futuris ut quando utique aliquis nos interrogaverit rationem quem solvere non possumus dicimus ad eum quia quemadmodum antequam fuisset qui introduxit sectam quam sequeris nondum que secundum ipsam est ratio sana existens videbatur ita contingit et oppositam a te interrogate nunc rationi supponi quidem quomodo ad naturam nondum vero nobis apparere quare non opportet concedere nos rationi que videtur nunc fortis esse Ut autem contrapositiones ipse certius nobis incidant et modos supponam per quos desistentia colligitur neque de multitudine neque de potentia ipsorum affirmans Contingit enim ipsos et debiles esse et plures hiis qui dicentur Traduntur quoque assuete ab antiquis skepticis modi per quos desistentia colligi videtur decem numero quos et rationes et figuras univoce vocant Sunt autem hii primus qui est circa animalium diversitatem secundus qui circa hominum differentiam tertius qui circa differentes instrumentorum sensuum constructiones quartus qui secundum circumstantias quintus qui secundum positiones et distantias et loca sextus qui circa commixtiones septimus qui circa quantitates et constructiones obiectorum octavus qui est ab eo quod est ad aliquid nonus qui circa frequentes vel raros eventus decimus qui est circa sectas et consuetudines et leges et fabulosas fides et dogmaticas opiniones Utimur autem hoc ordine positive Horum autem superascendentes sunt modi tres qui est a iudicante et qui a iudicato et qui ab utrisque Ei quidem igitur qui est a iudicante supponuntur primi quatuor iudicans enim aut animal est aut homo aut sensus et in aliqua dispositione ei vero qui est a iudicato septimus et decimus ei autem qui est ex utrisque compositus quintus et sextus et octavus et nonus Rursum autem hii tres reducuntur ad eum qui est ad aliquid ut sit generalissimus quidem qui est ad aliquid speciales vero tres inferiores vero decem Hec quidem de quantitate ipsorum secundum persuasibile dicimus De potentia vero hec Primam dicebamus esse rationem secundum quam diversitate animalium non eadem ab eisdem incidunt fantasie Hoc autem ratiocinamur ex differentia quoque que est circa generationes eorum et ex transmutatione que est circa consistentias corporum Circa generationes quidem quia animalium hec quidem sine commixtione fiunt hec vero ex complexu Et eorum quidem que sine coitu nascuntur hec quidem ex igne fiunt sicut ea que in fornacibus videntur animalia parvula hec vero ex aqua corrupta sicut culices hec vero ex vino acetoso sicut musiones hec autem ex terra hec vero ex limo sicut rane hec autem ex luto sicut vermes hec vero ex asinis sicut scarabei hec vero ex oleribus sicut eruge hec vero ex fructibus sicut ex silvestribus ficibus psines hec autem ex animalibus putrefactis sicut apes a tauris et scarbones ab equis Eorum vero que sunt ex complexu hec quidem ex hiis que sunt similium generum sicut plurima hec vero ex hiis que sunt dissimilium generum sicut muli Sed communium animalium hec quidem ab animalibus generantur ut homines hec autem ab ovis ut aves hec vero a carnibus ut ursi Conveniens igitur est dissimilitudines et differentias que sunt circa generationes magnas facere contrarias passiones intemperatum et inconsonans et repugnans ex inde ferentes Sed et differentia principalium partium corporis et maxime earum que ad discernendum et sentiendum apte nate sunt maximam potest facere repugnationem fantasiarum circa animalium transmutationem Icterici quidem crocea dicunt esse que nobis videntur alba et habentes yposfagma sanguinolenta Quoniam igitur et animalium hec quidem croceos habent oculos hec vero subsanguineos hec vero albiginosos hec autem alium colorem habentes conveniens estimo differentem ipsis colorum apprehensionem fieri Sed etiam aspicientes per multum tempus solem deinde inclinati super libro litteras similitudinis auree putamus esse et circumlatas Quia igitur et animalium quedam natura splendorem in oculis habent et lucem subtiliorem et facile mobilem emittunt ut et noctu videant oportunum utique estimamus quia non similia nobis quoque et illis incidunt ea que exterius sunt Et enim prestigiosi perunguentes lichinnos rubigine eris et tholo sepie faciunt quandoque quidem eneos quandoque vero nigros apparere presentes propter brevem mixture aspersionem Multo si quidem rationabilius est humoribus differentibus contemperatis visui animalium et differentes obiectorum fantasias eis fieri Quando utique fricabimus oculum longe et anguste videntur species et figure et magnitudines visibilium Merito ergo quia quecumque animalium obliquam habent pupillam et longiorem sicut capre eluri et similia differentia imaginantur obiecta esse et non sicut ea que circularem pupillam habent animalia esse ipsa arbitrantur Specula etiam secundum differentem constructionem aliquando quidem parvissima ostendunt exteriora obiecta veluti concava aliquando vero longa et angusta sicut curva Quedam vero caput quidem inferius ostendunt eius qui speculatur pedes vero superius Quoniam igitur et instrumentorum que sunt circa visum ea quidem que habent extrinsecus occulos valde procidunt ad curvitatem quedam vero concaviora sunt et quedam in resupina latitudine graduntur conveniens est et propter hoc alterari fantasias et neque equalia magnitudinibus neque similia formis videre eadem canes pisces leones homines parnopes sed qualem uniuscuiusque facit figurationem qui recipit quod videtur visus Eadem etiam de aliis sensibus ratio Quomodo enim utique dicentur similiter moveri secundum tactum ostracoderma quoque et superficiem habentia carnosam et spinosa et pignata vel scamosa Quomodo vero similiter apprehendi secundum auditum que angustissimum habent porum auditus et que am plissimo ipso utuntur aut pilosas aures vel nudas ipsas habentia cum etiam et nos aliter quidem moveamur secundum auditum oppilantes aures aliter vero si simpliciter ipsis utamur Et olfactus autem differt utique circa animalium alterationem Si enim et nos aliter movemur infrigidati et fleumate habundante in nobis aliter autem si circa capitis nostri partes habundantiam sanguinis susceperint avertentes que odorifera aliis videntur esse et tanquam percuti ab ipsis estimantes cum etiam animalium hec quidem humida sint natura et fleumatica hec vero sanguinea valde hec autem dominantem et habundantem habentia rubeam coleram aut nigram rationabile est et propter hoc differentia singulis apparere odorabilia Et gustabilia similiter hiis quidem asperam et inhumectatam habentibus linguam hiis vero humidam valde si quidem et nos sitiorem in febribus linguam habentes terrena et mali humoris aut amara que oblata sunt esse putamus hoc autem patimur et secundum differentem superantiam humorum qui in nobis esse dicuntur Quoniam igitur et animalia differens gustus instrumentum habet et differentibus humoribus habundans differentes utique et secundum gustum fantasias obiectorum assumit Quemadmodum enim idem cibus sparsus alicubi quidem fit flegma alicubi vero arteria alicubi autem os et alicubi nervus et aliorum unumquodque circa diversam suscipientium ipsam partium differentem ostendens potentiam et sicut aqua una et uniformis sparsa in arbores alibi quidem fit cortex alibi ramus alibi fructus et iam ficus et malum punicum et aliorum unumquodque et quemadmodum musici spiritus unus et idem inflatus fistule alicubi fit acutus alicubi vero gravis et eadem affirmatio manus in lira alibi quidem gravem sonum facit alibi vero acutum ita conveniens est et que exterius sunt obiecta diversa considerari circa differentem constructionem fantasias sustinentium animalium Manifestius autem huiusmodi est addiscere ab hiis que sunt eligibilia et fugibilia in animalibus Unguentum igitur hominibus quidem delectabile videtur scarabeis vero et apibus difficiliter tolerabile et oleum homines et quidem iuvat vespas vero et apes interficit aspersum et aqua marina hominibus quidem fastidiosa est potata et venenosa piscibus vero dulcis et potabilis Sues quoque delectabilius luto abluuntur fetidissimo quam aqua clara et pura Animalium etiam hec quidem sunt comedentia herbas hec autem fructus hec vero semen hec etiam silvias pascuntur et hec quidem putrido gaudent cibo hec autem recenti et hec quidem crudo hec vero coquinaliter preparato Et communiter que aliis delectabilia aliis sunt horribilia et fugibilia aut etiam mortalia Conium enim impinguat coturnices et iusquiamus sues qui quidem gaudent et salamandras commedentes sicuti cervi venenosa animalia et irundines cantharides Formice vero et skinifes hominibus quidem nauseam et torsiones faciunt deglutici ursa vero si in egritudinem aliquam ceciderit ipsos absorbens convalescit Vipera vero tangente ipsam solum modo ramo querci stupore patitur quemadmodum et vespertilio platani folio Fugit quoque arietem quidem elefas leo vero gallum et grava fabarum fractarum marina cete et tigris sonum timpani Et alia plurima hiis inest dicere sed ne magis quam oportet morari videamur si eadem hiis quidem sunt delectabilia hiis vero horribilia delectabile vero et horribile in fantasia positum est differentes fiunt animalibus ab obiectis fantasie Et si eedem res dissimiles videntur circa animalium diversitatem quale quidem nobis videtur obiectum habebimus dicere quale vero est ad naturam desistemus Non enim discernere ipsi poterimus fantasias nostras quoque et aliorum animalium pars et ipsi dissonantie existentes et propter hoc iudicantis indigebimus magis quam ipsi iudicare poterimus Et aliter neque sine demonstratione possumus preferre nostras fantasias hiis que ab irrationalibus animalibus fiunt neque cum demonstratione Ad hoc enim cum non sit demonstratio fortassis sicut commemorabimur hec que dicitur demonstratio aut apparens nobis erit aut non apparens Si quidem non apparens neque cum fiducia ipsam producemus si vero apparens nobis quia de hiis que videntur animalibus queritur et demonstratio nobis videtur animalibus existentibus et ipsa queretur si est vera secundum quod est apparens Inconveniens est autem quod queritur per id quod queritur construere conari quia erit idem credibile et non credibile quod est impossibile credibile quidem inquantum vult demonstrare incredibile vero inquantum demonstratur Non habebimus ergo demonstrationem per quam preferamus nostras fantasias hiis que fiunt ab hiis que vocantur irrationabilia Si igitur differentes fiunt fantasie circa animalium diversitatem quas iudicare impossibile est hesitare necesse est de hiis que exterius sunt obiectis Ex superhabundanti vero et conferrimus que irrationalia vocantur animalia hominibus secundum fantasiam et enim deridere dogmaticos elatos et de se dicentes non reprobamus post negotiosas rationes Nostri quidem igitur multitudinem irrationalium animalium simpliciter consueverunt conferre homini Quia vero invenientes sermones dogmatici inequalem dicunt esse collationem nos ex multa habundantia amplius deludentes super uno animali statuemus sermonem ut in cane si placet qui vilissimus esse videtur Inveniemus enim et ita non deficientia a nobis animalia de quibus est sermo ad fidem eorum que videntur Quod autem hoc animal sensu prefertur nobis dogmatici confitentur Et enim olfatu magis nobis apprehendit invisibiles sibi feras per hunc investigando et oculis citius nobis has videt et auditu sentit acute Igitur in rationem veniamus Huius autem hec quidem est intellectualis hec vero sermocinalis Videamus igitur prius de intellectuali Hoc enim secundum dogmaticos stoicos qui maxime nobis nunc contrarie opinionis sunt in hiis videtur movere in electione propriorum et evitatione alienorum in cognitione ad hoc pertinentium artium in apprehensione secundum propriam naturam virtutum et in eo quod est circa passiones Canis igitur super quo sermonem visum est constituere exempli gratia electionem facit propriorum et evitationem nocibilium nutribilia quidem consequens flagello vero extenso discedens Sed et artem habet acquisitivam propriorum venativam Est autem neque extra virtutem Iustitia quidem existente secundum merita retributiva unicuique canis quidem proprios et benefactores munit et adulatur alienos vero et iniurantes punit non utique erit extra iustitiam Et si hanc habet virtutibus se consequentibus et alias virtutes habet quas sapientes non dicunt plures homines habere Et fortem quidem ipsum existentem videmus in defensionibus et intelligentem sicut et Homerus testatur faciens Ulixem omnibus quidem suis hominibus ignotum esse a solo vero Argo cognitum neque ab alteratione que erat secundum corpus errante cane neque excedentem ab apprehensibili fantasia quam magis hominibus habens apparuit Secundum vero Chrisippum qui maxime repugnat irrationabilibus animalibus et effabili dialectica participat Ait enim ipsum predictus vir per plura immittere quinto indemonstrativo quando enim super trivio veniens et duas vias vestigans per quas non transivit fera tertiam non investigando confestim irruit per eam Potentia enim hoc ipsum ratiocinari ait antiquus aut hac vel hac vel hac transivit fera neque autem hac neque hac hac ergo Sed et suarum passionum susceptivus quoque est et consolativus Stipite sibi infixo ad extractionem eius movetur pedis apud terram fricationem et per dentes Ulcus si habuerit alicubi quia sordida quidem ulcera difficile curabilia sunt pura vero leviter curantur mansuete detergit supervenientem saniem Sed et Yppocraticum observat valde bene Quia igitur pedis sanitas immobilitas si aliquando vulnus impedimentum habuerit elevat ipsum et sicut possibile est infatigabilem observat Molestatus quoque ab humoribus improprius herbam comedit cum qua emittens nocitivum convalescit Si igitur ostensum est animal super quo sermonem statuimus exempli gratia et eligens propria et molesta fugiens artem quoque habet acquisitivam propriorum et suarum passionum susceptivum est et consolativum et non extra virtutem in quibus posita est perfectio intellectualis rationis perfectus utique erit secundum hoc canis Unde michi videntur quidam eorum qui sunt secundum philosophiam se ipsos venerari animalis huius appellatione De prolativo vero sermone nunc quidem non est necessarium querere ?unc enim et dogmaticorum quidam recusaverunt tanquam adversantem virtutis susceptioni propter quod et circa doctrine tempus exercitati sunt silentium Et aliter si secundum suppositionem homo fuerit mutus nullus dicet ipsum irrationalem Ut autem et hec relinquamus maxime quidem videmus animalia de quibus est sermo et humanas proferentia voces sicut picas et alia quedam Ut autem et hoc dimittamus et si non intelligamus voces animalium que irrationalia vocantur penitus non est inconveniens sermocinari quidem hec nos autem non intelligere Et enim barbarorum vocem audientes non intelligimus sed uniformem ipsam esse putamus Et audimus quoque canes aliam quidem vocem premittentes quando minantur quibusdam aliam vero quando ululant et aliam quando verberantur et differentem quando adulantur Et omnino si quis in ipsum intenderit inveniet utique multam mutationem vocis et in eo quoque et in aliis animalibus in diversis dispositionibus quare propter hec merito dicetur utique et prolativo participare sermone animalia que irrationalia vocantur Si vero neque certitudine sensuum minuuntur hec ab hominibus neque intellectuali ratione ex superhabundanti autem dicere neque prolativo sermone non utique incredibiliora nobis erunt secundum fantasias Et super unoquoque autem animalium fortassis statuentes sermonem hec ostendere possibile est Ut igitur quis utique non dicat aves sollertia differe et prolativo uti sermone Que non solum presentia sed etiam futura sciunt et ipsa hiis qui intelligere possunt prenunciant aliter quoque significantes et voce predicentes Collationem autem feci sicut et antea significavi ex superhabundanti sufficienter ut arbitror ostendens prius quia non possumus preferre nostras fantasias hiis que ab irrationalibus fiunt Verum et si non sunt incredibiliora irrationalia animalia nobis ad iudicium fantasiarum et differentes fiunt fantasie circa animalium diversitatem quale quidem unumquidque obiectorum michi videtur potero dicere quale vero est natura propter predicta desistere compellar Et primus quidem desistentie modus talis est secundum autem dicebamus esse qui est a differentia hominum Ut enim secundum suppositionem et concedat aliquis credibiliores esse irrationalibus animalibus homines inveniemus et quantum in nostra diversitate desistentiam introductam Cum igitur duo esse dicantur ex quibus consistit homo anima et corpus secundum utraque ipsa differimus ad invicem veluti secundum corpus figuris et proprietatibus Differt enim secundum figuram corpus Scithi a corpore Indi diversitatem autem facit sicut dicunt differens humorum dominium Secundum autem differens humorum dominium differentes fiunt et fantasie sicut et in prima ratione ostendimus Quapropter et in electione et evitatione exteriorum differentia multa secundum ipsos est aliis enim gaudent Indi et aliis qui secundum nos sunt gaudere autem differentibus diversas ab obiectis fantasias accipere est annunciativum Secundum vero proprias dispositiones differimus ut quosdam carnes bovinas petreis pisciculis facilius digerere et a lesbio vino in choleram converti Erat autem dicunt anus Attica triginta dragmas conii sine periculo accipiens Lisis vero miconii quatuor dragmas sine tristitia sumebat Et Demophon quidem Alexandri mensarius ad solem accedens vel balneum frigescebat Athinagoras vero a scorpionibus et araneis sine tristitia pungebatur qui vero vocantur Psilli neque a serpentibus vel aspidibus morsi leduntur Tintarite vero Egiptiorum non leduntur a crocodillis Sed et Ethiopum qui trans Meroem apud Astapum flumen habitant scorpiones et serpentes et similia sine periculo comedunt Et Rufinus quidem qui erat in Calcide bibens elleborum nec evomebat neque penitus purgabatur sed tanquam quid assuetorum sumebat et digerebat Chrisormus vero Erofilius si aliquando piper accipiebat cardiace periclitabatur Et Sotirichus quidem chirurgus si aliquando silurorum sentiebat nidorem cholera capiebatur Andron vero Argius sic insitibundus erat quod per inaquosam Libiam transiens non querebat potum Tiberius autem cesar in tenebris videbat Aristotiles autem narrat Thasium quendam cui videbatur hominis imago precedere eum semper Tanta igitur existente diversitate in hominibus secundum corpora ut pauca a pluribus apud dogmaticos positis dicentes sufficiant conveniens est et secundum ipsam animam differre ab invicem homines Figura enim quedam est corpus anime quemadmodum fisionomia sapientia ostendit Maxima vero ostensio pluris et infinite que secundum intellectum differrentie hominum est dissonantia eorum que a dogmaticis dicuntur de aliis quoque et de eo quod que quidem eligi oportet que vero declinare Convenienter igitur et poete de hiis asseruerunt Pindarus quidem dicit aeripedem quoque equorum quedam letificant honores et corone quosdam autem in habentibus multum aurum thalamis vita gaudet et autem aliquis per undam marinam navi veloci pergens Poeta vero dicit alius enim aliis vir delectatur operibus sed et tragedia plena talibus est dicit autem si omnibus idem bonum quoque et sapiens simul esset non utique dubia hominum esset contentio et iterum malum quoque idem hiis quoque placet hominum hiis vero odibile est Quoniam igitur electio et evitatio in delectatione et tedio est delectatio autem et tedium in sensu posita sunt et fantasia quando eadem hii quidem eligunt hii vero fugiunt consequens est nos ratiocinari quod non similiter ab eisdem moventur quia similiter utique eadem eligerent aut evitarent si vero eadem differenter moventur ad differentiam hominum infertur utique convenienter et secundum hoc hesitatio quid quidem unumquodque videtur obiectorum tanquam ad unamquamque differentiam fortassis nos dicere possumus quid vero est secundum potentiam tanquam ad naturam non est possibile nos declarare Aut enim omnibus hominibus credemus aut quibusdam Et si omnibus quidem et ad impossibilia conabimur et opposita acceptabimus si vero quibusdam dicant nobis quibus oportet concedere Platonicus quidem igitur dicet quod Platoni Epicurius autem Epicuro et alii similiter et ita indiscrete contendentes rursum nos ad hesitationem circumducent Qui vero dicit quod pluribus oportet concedere puerile quid infert nemine potente omnes homines aggredi et ratiocinari quid pluribus placeat cum contingat inesse quibusdam gentibus quas nos ignoramus que quidem in nobis sunt rara pluribus adesse que vero accidunt pluribus rara nobis quemadmodum plures ab araneis morsos non dolere et in aliis que antea dicta sunt proprietatibus simile Necessarium est ergo et propter hominum differentiam hesitationem induci Quoniam autem filauti quidam existentes dogmatici dicunt oportere se ipsos aliis hominibus preferre in iudicio rerum scimus quidem quia inconveniens est eorum assertio pars enim sunt et ipsi discordie et si se preferentes ita iudicant apparentia antequam incipiant iudicium quod queritur subripiunt sibi ipsis iudicium committentes tamen ut in uno homine sermonem statuentes sicut s überprüfen in eo quem ipsi sompniant sapientem in hesitationem pervenimus tertium ordine modum proponimus Hunc autem dicimus esse qui est a diversitate hominum De tertio modo Quod autem differunt sensus ad invicem manifestum est Picture quoque visu quidem videntur impressiones et eminentias habere non tamen et tactu Et mel lingua quidem delectabile videtur in quibusdam oculis vero horribile Impossibile est ergo dicere utrum delectabile est sincere aut horribile Et in unguento similiter olfatum quidem delectat gustum vero fastidit Euforbium autem quia oculis quidem triste est alio vero corpore toto non triste non habebimus dicere utrum non triste est sincere corporibus in sua natura vel triste Pluvialis quoque aqua oculis quidem est utilis arteriam vero et pulmonem exasperat sicut et oleum quamvis superficiem lenificet Et marina tremula extremitatibus quidem apposita stuporem facit alio vero corpore sine tristitia apponitur Propter quod quale quidem est ad naturam unumquodque horum non habebimus dicere quale autem videtur singulariter possibile est dicere Et alia quidem plura hiis licet dicere Sed ne tardemus propter propositum modi tractatus illud dicendum est Unumquodque eorum que videtur nobis sensibilium varium incidere videtur ut pomum odoriferum lene dulce flavum Incertum est igitur utrumlibet has solas vere ipsum habere qualitates vel unius qualitatis quidem est secundum vero differentem constructionem instrumentorum sensuum diversum videtur vel etiam plures quidem hiis que videntur habet qualitates nobis autem non incidunt quedam ipsarum Unius quidem igitur qualitatis esse ipsum contingit ratiocinari ex hiis que antea nobis dicta sunt de cibo in corpora sparso et aqua sparsa in arbores et spiritum in fistulis et tubis et proximis instrumentis aspirato Potest enim et pomum uniforme quidem esse diversum autem considerari secundum differentiam instrumentorum sensuum circa que fit ipsius apprehensio Plures autem qualitatibus que videntur nobis posse habere pomum qualitates sic ratiocinamur Intelligamus aliquem ex nativitate tactum quidem habentem et olfatum et gustum neque vero audientem neque videntem Hic igitur arbitrabitur neque visibile quid esse a principio neque audibile sed sola illa tria genera qualitatum esse quas apprehendere potest Et nos igitur contingit quinque solos sensus habentes solas apprehendere ex qualitatibus que sunt in pomo qualitates quarum sumus et susceptivi Suppositas autem esse alias possibile est qualitates incidentes aliis sensuum instrumentis quibus nos non participavimus propter quod non apprehendimus sensibilia que sunt secundum ipsas Sed natura commensuravit dicet aliquis sensus ad sensibilia Qualis natura dissonantia tanta nondum iudicata a dogmaticis existentem de essentia eius Qui enim iudicat hoc ipsum si est natura si ydiota quidem fuerit incredibilis erit secundum ipsos philosophus autem existens pars erit discordie et iudicatus sed non iudex Verum etiam si possibile esset et ipsas plures suppositas esse in pomo qualitates quas apprehendere putamus et plures hiis vel rursum nec eas que nobis incidunt incertum nobis erit quale est pomum Eadem etiam et in aliis sensibilibus ratio Sensibus igitur non apprehendentibus ea que extrinsecus sunt nec intellectus potest hec apprehendere ductoribus eius fallentibus quare et propter hanc rationem hesitatio de exterioribus obiectis colligi videbitur Ut autem et in unoquoque sensu statuentes sermonem vel desistentes a sensibus habeamus pervenire ad hesitationem sumimus et quartum eius modum De quarto modo Est autem hic qui secundum circumstantias vocatur circumstantias vocantibus nobis dispositiones Considerari autem ipsum dicimus in eo quod est secundum naturam vel preter naturam in vigilare vel dormire secundum etates secundum moveri vel quiescere secundum odire vel diligere secundum esurientes esse vel saturatos secundum inebriari vel sobriori secundum precedentes dispositiones secundum audere vel timere secundum contristari vel gratulari Ut secundum quidem quod est secundum naturam vel preter naturam habere dissimiles incidunt res quia frenetici et divini demones audire putant nos autem non Similiter odorem storacis vel thuris vel cuiusdam talis et aliorum plurium apprehendi sepius dicunt nobis non sentientibus Et eadem aqua flagrantibus quidem locis infusa fervida esse videtur nobis autem tepida Et eadem vestis habentibus quidem yposfagma videtur rubra michi autem non Et idem mel michi quidem videtur dulce ictericis vero amarum Si vero aliquis dicat quia humorum quorumdam complexione inproprias fantasias ex obiectis facit hiis qui preter naturam habent dicendum est quia cum sani humores habent contemperatos possunt hii exteriora obiecta talia existentia natura qualia videntur hiis qui preter naturam habere dicuntur alterativa videri facere hiis qui sani sunt Illis enim humoribus transmutativam obiectorum dare potentiam hiis vero non fictivum est quia quemadmodum sani secundum naturam eam quidem que est sanorum habent preter naturam vero eam que est egrotantium ita et egrotantes preter naturam quidem habent eam que est sanorum secundum naturam vero eam que est egrotantium quare et illis ad aliquid secundum naturam habentibus credendum est Secundum autem dormire vel vigilare differentes fiunt fantasie quia quemadmodum in sompniis imaginamur non imaginamus vigilantes nec sicut imaginamur vigilantes et in sompniis imaginamur quare esse et non esse fit eis non simpliciter sed ad aliquid Ad id enim quod est secundum sompnum aut ad vigiliam Merito ergo in sompniis videmus ea que sunt non existentia in vigilando non in eo quod penitus non existentia sunt Sunt enim secundum sompnum et sicut ea que secundum vigiliam sunt licet non sicut secundum sompnum Circa etates vero quia idem aer senibus quidem frigidus esse videtur iunioribus autem temperatus et idem cibus senibus quidem modicus videtur iunioribus vero saturabilis et vox similiter eadem hiis quidem debilis videtur esse hiis vero exaudibilis Et circa electiones et evitationes dissimiliter moventur qui etatibus differunt Pueris quidem igitur si contingat sphere et trochi studio sunt iuvenes vero alia eligunt et alia senes Ex quibus colligitur quod differentes fiunt fantasie ab eisdem obiectis et circa differentes etates Secundum vero movere aut quiescere dissimiles videntur res quoniam ea que stantes videmus quiescere ipsa navigantes moveri putamus Secundum vero diligere vel odire quia carnes porcinas quidam quoque avertuntur superhabundanter quidam vero delectabiliter sumunt Unde et Menandrus ait qualis autem et secundum visum esse videtur ex quo talis factus est sicuti fera et cetera Multi etiam amatas turpes habentes pulcherrimas ipsas esse putant Secundum vero esurire vel saturatum esse quia idem pulmentum esurientibus quidem delectabile esse videtur saturatis vero fastidiosum Secundum vero inebriari aut sobriari quia ea que sobrii turpia esse putamus hec nobis ebriis non turpia videntur Secundum autem precedentes dispositiones quia idem vinum dactilos quidem vel ficus siccas pregustantibus acetosum videtur nuces vero vel cicera sumentibus delectabile  et balnei vestibulum de foris quidem ingredientes calefacit infrigidat autem egredientes si in ipso commorentur Secundum vero timere vel audere quia eadem res timido quidem terribilis et mala esse videtur audatiori vero nequaquam Secundum vero contristari vel gratulare quia eedem res contristantibus quidem graves sunt gaudentibus vero delectabiles Et tanta igitur existente inequalitate et circa dispositiones et quandoque aliter in dispositionibus hominibus factis quale quidem unumquodque obiectorum unicuique videtur levius est fortassis dicere quale vero est nequaquam quia et iniudicabilis est inequalitas Qui enim iudicat ipsam aut in quibusdam predictarum dispositionum est aut in nulla penitus est dispositione Dicere quidem igitur quia in nulla dispositione omnino est veluti neque sanus est neque egrotat neque movetur aut quiescit neque in aliqua etate est transmutatur etiam et ab aliis dispositionibus omnino non demonstrat Si vero in aliqua dispositione existens iudicat fantasias pars erit discordie et aliter non sincerus exteriorum obiectorum erit iudex propter id quod perturbatus est a dispositionibus in quibus est Neque enim evigilans potest conferre dormientium fantasias hiis que sunt vigilantium neque sanus existens fantasias languentium hiis que sanorum sunt Presentibus enim et moventibus nos secundum presens concedimus magis quam non presentibus Et aliter etiam non iudicabilis est huiusmodi fantasiarum inequalitas Qui enim prefert fantasiam fantasie et dispositionem dispositioni aut iniudicabiliter et sine demonstratione hoc facit aut iudicans et demonstrans Sed neque sine hiis incredibilis enim erit neque cum hiis Si enim iudicat fantasias certe iudicio iudicat Hoc igitur iudicium aut verum esse dicet aut falsum Sed si falsum quidem incredibile erit Si autem verum esse hoc dicet aut sine demonstratione dicet quia verum est iudicium aut cum demonstratione Et si sine demonstratione incredibilis erit si vero cum demonstratione omnino oportebit et demonstrationem veram esse quia incredibilis esset Veram ergo dicet demonstrationem que ad fidem faciendam iudicis accipitur utrum iudicavit ipsum aut non iudicavit Si enim non iudicavit incredibilis erit si vero iudicavit manifestum est quia iudicio dicet iudicavisse cuius iudicii queremus demonstrationem et illius iudicium Indiget enim semper et demonstratio iudicio ut certificetur et iudicium demonstratione ut verum esse demonstretur et neque demonstratio sana esse potest non preexistente iudicio vero neque iudicium verum non prius approbata demonstratione Et ita incidunt in modum per alterna iudicium quoque et demonstratio in quo utraque inveniuntur incredibilia Alterum enim alterius fidem exspectans similiter reliquo est incredibile Si igitur neque sine demonstratione iudicii neque cum hiis potest aliquis preferre fantasiam fantasie non iudicabiles erunt que secundum differentes dispositiones differentes fiunt fantasie quare infertur de natura exteriorum obiectorum desistentia quantum in isto modo Quinta ratio est que circa positiones et distantias et loca Et enim secundum unumquodque eorum eedem res diverse videntur ut eadem testudo ab altero quidem principio inspecta inequalis videtur a medio vero commensurabilis undique et eadem navis a longe quidem parva videtur et stabilis prope vero magna et mota et eadem turris de longe quidem videtur rotunda prope vero quadrata Hec quidem secundum distantias secundum vero loca quia lumen lucerne in sole quidem obscurum videtur in tenebris vero splendidum et idem remus in mare quidem constractus extra mare vero rectus et ovum in ave quidem molle in aere vero durum et lingurium in linge quidem humidum in aere vero durum et corallius in mare quidem mollis in aere vero durus et vox altera quidem videtur cum fit in fistula altera vero in tuba altera vero in aere simpliciter Secundum vero situs quia eadem imago resupina quidem posita plana videtur aliquantulum vero inclinata impressiones et eminentias habere videtur Et colla columbarum secundum diversas inclinationes diversa videntur secundum colorem Quia igitur omnia visibilia in aliquo videntur et ab aliqua distantia et secundum aliquam positionem quorum unumquodque multam facit alterationem circa fantasias sicut rememorati sumus cogemur et per hos modos pervenire ad hesitationem Et enim qui voluerit harum fantasiarum preferre aliquas ad impossibilia conabitur Si enim simpliciter et sine demonstratione facietur assertionem incredibilis erit Si vero demonstratione voluerit uti si falsum quidem dicet demonstrationem esse se ipsum evertet veram autem dicens esse demonstrationem petetur ut demonstratio ipsa vera sit et illius alia quia et ipsam veram esse oportet et usque in infinitum Impossibile autem est infinitas demonstrationes assignare Ergo nec cum demonstratione poterit preferre fantasiam fantasiae Si vero neque sine demonstratione neque cum demonstratione poterit aliquis iudicare predictas fantasias colligitur hesitatio quale quidem videtur unumquodque secundum hanc positionem vel secundum distantiam aut in hoc dicere fortasse nobis potentibus quale vero est tamquam ad naturam nequentibus asserere propter predicta De sexto modo Sextus modus est qui secundum commixtiones secundum quem colligimus quia ex quo nullum obiectorum secundum se ipsum nobis incidit sed cum quodam quale quidem est mixtum ex eo quod est exterius et ex eo cum quo speculatur fortassis possibile est dicere quale vero est exterius obiectum sincere non utique habemus dicere Quod autem nullum de exterioribus secundum se ipsum incidit sed omnino cum quodam et quod preter hoc alteratum videtur manifestum estimo Noster igitur color alter quidem videtur cum calido aere alter vero cum frigido et non habemus utique dicere natura qualis est color noster sed qualis cum unoquoque ipsorum videtur Et eadem vox altera quidem videtur cum subtili aere altera vero cum grosso et aromata in balneo et in sole penetrabiliora magis sunt quam in aere frigido et corpus ab aqua quidem contentum leve est ab aere vero grave Ut autem et ab exteriori commixtione desistamus oculi nostri habent in se tunicas et humida Visibilia igitur quia non sine hiis videntur non apprehendentur ad certititudinem Commixtionem enim apprehendimus et propter hoc icterici quidem omnia pallida vident yposfagma vero habentes sanguinolenta  Et quia eadem vox altera quidem videtur in expansis locis altera vero in angustis et vertibilibus et altera quidem in puro aere altera vero in turbato conveniens est non apprehendere nos sincere vocem aures enim obliquos poros et angustos habentes et invaporosis productionibus que quidem a locis que sunt circa caput ferri dicuntur turbate Sed etiam in naribus et in locis gustus et materiis subiectis cum illis apprehendimus gustabilia et odorabilia sed non sincere Quare sensus propter commixtiones non apprehendunt qualia ad certitudinem exteriora obiecta sunt Sed nec intellectus maxime quidem quia sensus ductores eius fallunt fortassis autem et ipse commixtionem quandam propriam facit ad ea que a sensibus annunciantur Circa unumquodque enim locorum in quibus regitivam putant esse dogmatici humores subiectos quosdam consideramus sive circa cerebrum sive circa cor sive circa quamlibet partem animalis hoc ponere voluerit aliquis Et secundum hunc igitur modum videmus quod de natura exteriorum obiectorum nichil dicere habentes hesitare compellimur De septimo modo Septimum modum dicebamus esse qui est secundum quantitates et preparationes obiectorum preparationes dicentes comuniter compositiones Quod autem et secundum hunc modum et hesitare compellimur de natura rerum manifestum est Veluti rasure cornu capre videntur albe simpliciter et sine compositione vise composite vero in essentia cornu nigre videntur Et argenti partes scilicet liniatura per se quidem existentes nigre videntur cum toto vero sicut albe incidunt Et Tenarei lapidis partes albe videntur quando conteruntur cum vero totalitalite flave videntur Et harene ab invicem separate aspere videntur sicut cumulus vero composite molliter movent sensum Et elleborus subtilis quidem et pulvereus oblatus suffocationem infert ad similitudinem vero ordei existens nequaquam Et vinum moderatum quidem potatum confortat nos plurimum autem sumptum dissolvit corpus Et cibus similiter secundum quantitatem differentem ostendit potentiam Multociens igitur propter id quod plurimus offertur purgat corpus per indigestiones et colericas passiones Habebimus ergo et ibi dicere quale est cornu subtile et quale quod ex multis subtilibus partibus compositum est et quale quidem est parviparticum argentum quale vero quod ex multis parvis partibus compositum et qualis quidem est minutus tenareus lapis qualis vero qui ex multis parvis compositus et in harenis et in elleboro et vino et cibo quod est ad aliquid naturam quoque rerum secundum se ipsam nequaquam propter irregularitatem fantasiarum que est secundum compositiones Universaliter enim videntur et iuvabilia contristativa fieri ad immoderatum usum eorum secundum quantitatem et que nocibilia esse videntur secundum excellentiam in eo quod modica accipiuntur non contristari Testantur autem sermoni et maxime quod secundum medicinales potentias speculatur in quibus ad certitudinem quidem mixtura simplicium farmaciarum iuvabile facit compositum minuto autem brevissimi quandoque despecto non solum inutile sed etiam valde nociturum et venenosum multociens Ita ratio que est secundum quantitates et preparationes continet exteriorum obiectorum essentiam Propter quod convenienter utique et hic modus ad hesitationem nos infert nequeuntes sincere asserere de natura exteriorum obiectorum De octo modo Octavus est modus ab eo quod est ad aliquid secundum quem colligimus quia cum omnia sint ad aliquid de eo quod que sunt absolute et tanquam ad naturam hesitabimus Illud autem oportet scire quia ibi quemadmodum et in aliis est abutimur pro videtur potentia hoc dicentes ad aliquid omnia videntur Hoc autem dupliciter dicitur uno quidem modo sicut ad iudicantem exterius enim obiectum et iudicatum ad id quod iudicat videtur secundum alium vero modum ad ea que simul videntur sicut dextrum ad sinistrum Quod autem omnia sunt ad aliquid ratiocinati sumus quidem in antea veluti secundum iudicans quia ad hoc animal et hunc hominem et hunc sensum unumquodque videtur et ad talem dispositionem secundum vero que convidentur quia ad hanc commixtionem et hunc modum et positionem hanc et quantitatem et compositionem unumquodque videtur Et proprie autem contingit colligere quia omnia sunt ad aliquid secundum hunc modum utrum differunt hiis que sunt ad aliquid ea que sunt secundum differentiam vel non Et si non differunt et ipsa ad aliquid sunt Si vero differunt quia omne quod differt ad aliquid est dicitur enim ad illud cui differt ad aliquid sunt ea que secundum differentiam sunt Eorum autem que sunt quedam sunt quidem suprema genera secundum dogmaticos quedam vero ultime species quedam autem genera et species Omnia vero hec sunt ad aliquid Omnia ergo sunt ad aliquid Amplius eorum que sunt quedam sunt manifesta quedam non manifesta sicut ipsi dicunt et significantia quidem manifesta significata vero ab apparentibus non manifesta Visus enim manifestorum secundum eos apparentia sunt Significans enim et significatum sunt ad aliquid Ad aliquid ergo sunt omnia Ad hec quedam sunt similia quedam dissimilia et quedam sunt equalia et quedam inequalia Hec autem sunt ad aliquid Omnia ergo sunt ad aliquid Et qui dicit non omnia esse ad aliquid certificat quod omnia sunt ad aliquid Et ipsum enim omnia esse ad aliquid ad nos esse ostendit et non universaliter per que nobis opponitur Sed igitur ita ostendentibus nobis quod omnia sunt ad aliquid manifestum est ergo quia quale est unumquodque obiectorum secundum suam naturam et sincere dicere non poterimus sed quale videtur in eo quod est ad aliquid Quod sequitur quod de natura rerum oportet nos hesitare De nono modo De modo autem qui est secundum frequentes vel raros eventus quem nonum dicebamus esse oridine talia quedam aggredimur Sol multo iam terribilior est stella comete Sed quia solem quidem continue videmus cometem vero stellam raro in stella quidem terremur ut divinum signum ipsum esse putare in sole vero minime Si vero intelligamus solem raro quidem apparentem raro autem occidentem et omnia quidem repente illuminantem omnia vero repente obumbrari facientem multum terrorem in re considerabimus Et terremotus non similiter conturbat eos quoque qui primo ipsum experti sunt et qui in usus eius facti sunt Quantum autem stuporem infert homini mare primo visum Sed etiam pulchritudo corporis humani primo et subito inspecta conmovet magis nos quam si in consuetudine videndi fuisset Et rara quidem honorabilia esse putantur socia vero et copiosa nobis nequaquam Si vero intelligamus aquam raram esse quanto utique hiis omnibus que honorabilia esse putantur honorabilior nobis videretur Aut si putaverimus aurum simpliciter in terra proiectum multum similiter lapidibus cui opinabimur ipsum esse honorabile aut sic inclusum Quoniam igitur eedem res secundum frequentes vel raros casus aliquando quidem terribiles aut honorabiles aliquando vero non tales esse videntur ratiocinamur quia quale quidem videtur horum singulum cum frequenti casu vel raro fortassis poterimus dicere nude vero quale est unumquodque exteriorum obiectorum non sumus possibiles dicere Et per hunc igitur modum de hiis hesitamus De decimo modo Decimus modus est qui et maxime pertinet ad moralia qui secundum sectas et leges et consuetudines et fabulares fides et dogmaticas presumptiones Secta quidem igitur est electio vite aut alicuius rei circa unum vel plures facta ut circa Diogenem vel Lacones Lex autem est scripta conpromissio a concivibus quam qui transgreditur punitur mos autem aut consuetudo est non enim differt multorum hominum communis rei cuiusdam acceptatio quam qui transgreditur non omnino punitur veluti lex est non methari consuetudo vero nobis non publice cum muliere coire Fabulosa autem fides est rerum ingenitarum et fictarum acceptatio qualia sunt alia quoque et que de Saturno fabulose dicuntur Hec enim multos ad credulitatem ducunt Dogmatica autem opinio est acceptatio rei que per inductionem vel aliquam demonstrationem firmari videtur veluti quod actoma sunt entium elementa aut omiomeria aut minutissima vel quedam alia Opponimus autem horum singulum quandoque sibi ipsi quandoque aliorum unicuique Veluti consuetudo quidem consuetudini sic Quidam Ethiopum stigmatizant infantes nos autem non Et Perse quidem floribus tincta veste et prolixa uti estimant decorum esse nos autem indecorum Et ?ndi quidem mulieribus publice coeunt plurimi vero Grecorum turpe esse hoc putant Legem autem legi ita opponimus Apud Romanos quidem qui a paterna discedit substantia non reddit patris debita apud Rodios autem omnino reddit Et in Tauris quidem Scithie lex erat peregrinos Diane sacrificari apud nos vero prohibetur in templo occidi Sectam vero secte quando Diogenis sectam opponimus Aristippi vel Laconum Italorum Fabulosam autem fidem fidei fabulose quando alibi quidem dicimus Iovem fabulose dici patrem hominumque deorumque alibi vero Occeanum dicentes Occeanum quoque deorum generationem et matrem Tithin Dogmaticas autem opiniones opponimus alteram alteri quando dicimus hos quidem unum esse elementum asserere hos vero infinita et hos quidem animam mortalem hos vero immortalem et hos quidem providentia deorum disposita esse que secundum nos sunt hos vero sine provisione Consuetudinem vero aliis opponimus veluti legi quidem quando dicimus apud Persas quidem consuetudinem esse masculorum concubitibus uti apud Romanos vero prohibitum esse lege hoc facere et apud nos quidem methari prohibitum esse apud Massagetas vero indifferentie consuetudine concessum sicut Eudoxus Cnidius narrat in primo periodi et apud nos quidem prohibitum est matribus concubere apud Persas vero consuetudo est ita ducere et apud Egiptios sorores quidem in uxores ducere quod apud nos prohibetur lege Secte vero consuetudo opponitur quando multi quidem homines remoti coeunt cum mulieribus suis Crates vero Praxarchidi publice Et Diogenes quidem ab exomide circuibat nos vero sicut consuevimus Fabulari vero fidei quando dicunt fabule quod Saturnus commedebat filios suos consuetudine existente nobis providere filiis Et apud nos quidem consuetudo est tamquam bonos et impassibiles malorum colere deos vulnerati vero et invidentes sibi ad invicem a poetis inferuntur Dogmatice vero opinioni quando nobis consuetudo quidem est a deis petere bona Epicurus vero dicit non reverti ad nos divinitatem et quando Aristippus quidem indifferens putat muliebrem indui stolam nos autem turpe arbitramus hoc esse Professionem vero opponimus legi quidem sic lege quidem existente non licere cedere virum liberum et nobilem pugiles cedunt se ad invicem propter professionem eorum vitem et cum prohibitum sit homicidium pugiles interficiunt se propter eandem causam Fabularem autem fidem professioni opponimus quando dicimus quia fabule quidem apud Onfalem Herculem dicunt lanas trahere et servitutem sufferre et hec facere que non utique moderate discretus faceret aliquis professio vero vite Herculis erat generosa Dogmatice autem opinioni quando certatores tanquam bonum aliquid gloriam eligentes laboriosum actum vite propter ipsam eligunt multi autem philosophorum pravam rem esse gloriam dogmatizant Legem autem opponimus fabulose fidei quando poete quidem inducunt deos et mechantes et masculorum coitibus utentes lex autem apud nos prohibet hec facere dogmatice autem opinioni quando qui circa Chrisippum indifferens matribus vel sororibus coire lex autem hec prohibet Fabulosam autem fidem dogmatice opinioni opponimus quando poete quidem dicunt Iove descendentem mortalibus mulieribus coire apud dogmaticos vero impossibile hoc esse estimatur et poeta quidem dicit quod Iupiter propter luctum super Sarpedone sanguinolentas guttas fudit in terram dogma autem philosophorum est impassibile esse deum et quando Ypocentauris fabulam destruunt non existentie exemplum Ypocentaurum nobis inferentes Multa quidem igitur et alia liceret secundum unamquamque predictarum oppositionum sumere exempla tanquam in compendioso autem sermone hec sufficiant Verum tanta inequalitate rerum et per hunc modum ostensa quale quidem est obiectum secundum naturam non habebimus dicere quale vero videtur ad hanc professionem vel legem vel ad hanc consuetudinem et aliorum unumquodque Et per hunc de natura extrinsecus obiectarum rerum hesitare nos necesse est Sic igitur per decem modos pervenimus ad epocam Iuniores vero skeptici tradunt modos epoche hos quinque primum qui est a dissonantia secundum qui in infinitum eicit tertium qui est ad aliquid quartum ypotheticum quintum qui est per se invicem Et a dissonantia quidem est secundum quem non iudicabilem contentionem apud vitam et apud philosophos invenimus existentem per quam nequentes eligere quid vel reprobare pervenimus ad ambiguitatem Qui vero a casu in infinitum est in quo id quod fertur ad fidem proposite rei alia fide indigere dicimus et illa alia et usque in infinitum ut non habentibus nobis unde incipiamus constructionem hesitationem consequi Qui vero ab eo quod est ad aliquid sicut prediximus in quo ad id quidem quod iudicat et ea que considerantur tale vel tale videtur subiectum quale vero est ad naturam hesitamus Qui vero ex suppositione est quando in infinitum eiecti dogmatici a quo incipiant non construunt sed simpliciter et sine demonstratione secundum concessionem accipere volunt Qui vero per alterna modus consistit quando id quod debet esse quesite rei certificativum opus habet fide que est ex ea que queritur Unde neutrum potentes accipere ad constructionem alterius de utroque dubitamus Quia autem omne quod queritur ad hos reduci modos contingit breviter ostendemur sic Quod proponitur aut sensibile est aut intelligibile  qualecumque vero si fuerit dissonans est Hii quidem igitur sensibilia sola dicunt esse vera hii vero sola intelligibilia Igitur utrum iudicabilem dicent esse dissonantiam aut non iudi cabilem Si quidem non iudicabilem habemus quia oportet hesitare De hiis enim que iudicabiliter dissonant non est possibile enuntiare Si vero iudicabilem unde iudicabitur interrogamus Veluti sensibile super hoc enim priori constituemus rationem utram a sensibili vel ab intelligibili Si enim a sensibili quod de sensibilibus querimus et illud alio indigebit ad fidem Si vero et illud sensibile erit et ipsum alio indigebit fidem facientem et usque in infinitum Si vero ab intelligibili iudicari oportebit sensibile quia et intelligibilia dissonant indigebit et hoc intelligibile iudicio et fide Unde igitur certificabitur Si enim ab intelligibili in infinitum incidet similiter si vero a sensibili quia ad fidem quidem sensibilis sumptum est intelligibile ad fidem vero quidem intelligibilis sensibile qui per alterna inducitur modus Si vero hec fugiens qui disputatur nobiscum secundum concessionem et sine demonstratione petierit accipere aliquid ad demonstrationem reliquorum ypotheticus introducetur modus dubitativus existens Si enim is qui supponit credibilis erit nos semper oppositum supponentes non erimus incredibiliores Et si verum quidem supponit is qui supponit suspectum ipsum facit secundum suppositionem illud accipiens et non cum demonstratione Si vero falsum fragilis erit sedes eorum que construentur Et si facit quidem aliquid supponere ad creduli tatem ipsum quod queritur supponat et non aliud quid propter quod per quod quidem construet rem de qua sermo erit Si autem inconveniens est supponere quod queritur inconveniens erit supponere quod superascendit Quod autem et ad aliquid sunt omnia sensibilia manifestum est Sunt enim ad eos qui sensum habent Manifestum ergo quia quecumque utique nobis proponetur res sensibilis ad quinque modos reducere ipsam facile est Similiter autem et de intelligibili ratiocinamur Si enim iniudicabiliter dissonare dicetur dabitur nobis quod oportet ambiguere de ipso Si vero iudicabitur dissonantia si per intelligibile quidem in infinitum eiciemus si vero a sensibili in eum qui est per alterna Sensibile enim rursus dissonans et non potens per se iudicari propter in infinitum excessum intelligibili indigebit quemadmodum et intelligibile sensibili Propter hec autem qui ex suppositione acceperit aliquid rursum inconveniens erit Sed etiam ad aliquid sunt intelligibilia Ad intellectum enim intelligibilia dicuntur et si esset natura tale quidem quale dicitur non utique dissonaret Reductum enim igitur et intelligibile ad quinque modos propter quod neccesse est de proposita re omnino nos pertransire Tales quidem sunt et qui a ionioribus traditi sunt quinque modi Quos apponunt non eicientes decem modos sed ut varius et per hos cum illis arguatur dogmaticorum prevolatus Tradunt etiam et duos alios modos desistentie Quoniam igitur omne quod apprehenditur aut ex se ipso apprehendi videtur aut ex alio rememorantes quia neque ex se ipso quid neque ex alio apprehenditur eam que est de omnibus ambiguitatem introducere videntur Et quia igitur nichil ex se ipso apprehenditur dicunt manifestum esse ex ea que fit sicut puto a naturalibus de sensibilibus quoque et intelligibilibus omnibus dissonantia que quidem iniudicabilis est nequentibus nobis neque sensibili neque intelligibili iudicio uti propter id quod omne utique quod accipiemus dissonans incredibile est propter hoc autem neque ex alio aliquid apprehendi permittunt Si quidem igitur id quod ex quo aliquid conprehenditur semper ex alio apprehendi oportebit in eum qui per alterna aut in infinitum inmittent modum Si vero voluerit aliquis summere tanquam ex se ipso aliquid apprehensum ex quo apprehenditur aliud opponitur quod nichil ex se ipso apprehenditur propter predicta Quod autem oppugnatur qualiter utique potest apprehendi vel ex se ipso vel ex alio et dubitamus iudicio veritatis aut apprehensione non apparentibus signis etiam et demonstratione destructus sicut in sequentibus sciemus Tot quidem igitur et de modis epoche in presenti dici sufficiat Quemadmodum autem modos ambiguitatis tradimus ita et modos exponunt quidam secundum quos in particularibus causarum rationibus dubitantes invenimus dogmaticos propter maxime in hiis ipsos magnum sapere Et iam Onisidimus octo modos tradit secundum quos putat omnem dogmaticam causarum rationem tanquam molestam arguens declarare quorum primum quidem esse dicit secundum quem causarum rationis genus in non apparentibus convertentes non manifestam habet ex apparentibus attestationem Secundum autem secundum quem multotiens copia existente habundabili ut pluribus modis ratiocinari quod queritur secundum unum solum modum hoc quidam ratiocinantur Tertium secundum quem eorum que ordinate fiunt causas assignant neque unum ordinem ostendentes Quartum secundum quem apparentia accipientes sicut fiunt et non apparentia estimant sicut fiunt apprehendere fortassis quidem similiter apparentibus non apparentibus effectis fortassis autem non similiter sed proprie Quintum secundum quem omnes ut carmen dicere secundum proprias elementorum suppositiones sed non secundum quasdam communes et indubitatas vias ratiocinantur Sextum secundum quem frequenter que quidem sunt convenientia propriis suppositionibus accipiunt repugnantia vero et equalem habentia persuasionem pretermittunt Septimum secundum quem sepe causas assignant non solum apparentibus sed etiam propriis suppositionibus oppugnantes Octavum secundum quem multociens existentibus similiter dubiis hiis que apparere videntur et hiis que queruntur ex hiis que sunt similiter dubia de similibus dubiis faciunt doctrinas Non est impossibile autem dicunt et secundum quosdam commixtos modos dependentes ex predictis incidere quosdam in rationibus causarum Fortassis et utique quinque modi ambiguitatis sufficiunt ad rationes causarum Aut enim concordem omnibus que sunt secundum philosophiam sectis et skeptice et apparentibus causam dicet aliquis aut non Et concordem quidem fortassis non contingit Apparentia enim et non manifesta omnia dissonant Si autem dissonant petetur et eius causa et apparentem quidem apparentis vel occultam occulte accipiens in infinitum excidet permutatim vero ratiocinando in eum qui est per alterna Stans vero alicubi aut quantum in hiis que dicta sunt dicet causam consistere et infert ad aliquid destruens quod est ad naturam aut ex suppositione aliquid accipiens desistet Est igitur et per hos arguere fortassis dogmaticorum que est in rationibus causarum presumptuositatem Quoniam autem in unoquoque utentes hiis quoque et hesitationis modis alloquimur quasdam voces skeptice dispostionis et passionis que est circa nos annunciativas veluti dicentes non magis non est diffiniendum et alias quasdam consequens erit et de hiis subsequenter tractare Incipiamus autem ab ea que est non magis Hanc enim quandoque quidem sicut dixi proferimus quandoque vero sic nichil magis Non enim sicut quidam putant eam quidem que est non magis in specialibus questionibus accipimus eam vero que est nichil magis in generalibus sed indifferenter non magis et nichil magis proferimus et nunc tanquam de una dicamus Est quidem igitur hec vox defectiva Quemadmodum enim cum dicimus duplicem potentia dicimus domum duplicem et cum dicimus latam potentiam dicimus latam viam ita cum dicimus non magis potentia dicimus non magis hoc quam hoc hoc non magis hoc quam hoc rursum deorsum Quidam autem skepticorum accipiunt pro interrogatione et non pro quid ut quid magis hoc quam hoc quid accipientes nunc pro causa ut sit quod dicitur propter quid magis hoc quam hoc Consuetum est autem et interrogationibus pro axiomatibus uti ut quis Iovis coniugem non novit hominum et axiomatibus pro interrogationibus ut quero quo habitat Dio et interrogo cuius causa oportet admirare virum poetam Sed etiam quid pro eo quod est propter quid accipitur a Menandro quid enim ego relictus fui Significat autem non magis hoc quam hoc et passionem nostram secundum quam propter equalem potentiam oppositarum rerum ad indeclinationem pervenimus equalitatem quidem dicentibus nobis que est secundum quod videtur nobis probabile opposita autem comuniter repugnantia indeclinationem vero ad neutrum concessionem non magis igitur vox licet ostendat figuram affirmationis vel negationis nos non ita ipsa utimur sed indifferenter ipsam accipimus et abusive aut pro interrogatione aut pro eo quod dicatur ignoro cui quidem ipsorum oportet concedere cui autem non Propositum est enim nobis manifestare quod videtur nobis Secundum vero vocem per quam illud significamus non differimus Et illud autem oportet scire quia proferimus eam que est non magis vocem non certificantes de eo quod omnino ipsa est vera et certa sed secundum quod videtur nobis et de ipsa dicentes De afasia autem dicimus sic Fasis vocatur dupliciter comuniter et proprie comuniter quidem vox que significat positionem aut ablationem ut dies est non dies proprie autem significat positionem tantum secundum quam significationem apofatica non dicimus dictiones Afasia igitur est desistens ab ea que comuniter dicitur dictio cui supponi dicebamus affirmationem quoque et negationem ut sit afasia passio nostra per quam neque ponere quid neque auferre dicimus Unde manifestum est quod et afasiam accipimus non tanquam ad naturam talibus existentibus rebus ut omnino afasiam moveat sed significantes quia nos nunc cum proferamus ipsam Super hiis que queruntur hoc passi sumus Illius etiam oportet reminisci quia nichil ponere neque auferre dicimus eorum que secundum incertam dogmatice dicuntur Hiis enim que movent nos passibiliter et coacte et ducunt ad concessionem obedimus fortassis autem et non fortassis et licet et non licet et contingit et non contingit accipimus pro fortassis quidem est fortassis vero non est et licet quidem esse licet vero non esse et contingit quidem esse contingit vero non esse ut accipiamus compendii gratia non licere pro licere non esse et non contingere pro contingere non esse et non fortassis pro fortassis non esse Rursum autem istic non vocibus repugnamus neque si voces iudicant hec natura querimus sed indifferenter ipsas sicut dixi accipimus Quod autem voces ipse afasie sunt significative manifestum estimo Qui enim dicit fortassis est potentia ponit et quod repugnari videtur ei fortassis non est similiter autem et in reliquis se habet desisto vero accipimus pro non habeo dicere cui oportet eorum que proponuntur credere vel non credere manifestantes quia equales nobis videntur res ad credulitatem et incredulitatem Et si vero equales sunt non certificamus Quod autem videtur nobis de hiis quando nobis incidit dicimus Et desistentia quidem dicitur ab desistendo intellectum ut non ponere aliquid nec auferre propter equalem potentiam eorum que queruntur De eo vero quod est non determino hec dicimus Determinare esse putamus non simpliciter dicere quid sed rem incertam proferre cum affirmatione Sic enim non determinans skepticus fortassis invenietur nec ipsum non determino Non enim est dogmatica opinio hoc est de incerto affirmatio sed vox passionis nostre significativa Quando igitur dicit skepticus non determino hoc dicit ego sic passus sum nunc ut nichil eorum que incidunt sub questione ponere dogmatice vel auferre Hoc autem inquit dicens quod sibi ipsi videtur de hiis que proponuntur assertive non dogmatice diffiniens cum fiducia sed quid patitur enarrans Et indeterminatio vero passio intellectus est secundum quam neque auferimus quid neque ponimus eorum que dogmatice queruntur hoc est incertorum Quando igitur dicit skepticus omnia sunt indeterminata sunt quidem accipitur pro videntur sibi omnia vero dicit non entia sed que transcursit incerta eorum que a dogmaticis queruntur indeterminata vero non preexistentia oppositorum vel communiter oppugnantium secundum fidem vel non fidem Et quemadmodum qui dicit ambulo potentia dicit ego ambulo ita qui dicit omnia sunt indeterminata consignificat secundum nos vel quo ad me vel sicut michi videtur ut sit quod dicitur tale quecumque occurrerunt michi eorum que a dogmaticis queruntur talia michi videntur quod nichil eorum que repugnantur preesse michi videtur secundum fidem vel non fidem Sic autem ferimur et quando dicimus omnia sunt incomprehensibilia et enim omnia similiter exponimus  ut sit quod dicitur tale omnia quecumque occurerunt eorum que dogmatice queruntur incertorum videntur michi incomprehensibilia Hoc est non affirmante de eo quod a dogmaticis queruntur nature esse talis ut sint incomprehensibilia sed suam passionem annunciante secundum quam dicit estimo quod usque nunc nichil apprehendi illorum ego propter oppositorum equivalentiam Unde et ea que ad eversionem feruntur omnia dissonantia esse michi videntur hiis que a nobis denunciantur Et que est incomprehendo et non apprehendo vox passionis proprie est significativa secundum quam desistit skepticus quo ad presens ponere vel auferre aliquid eorum que queruntur incertorum sicut est manifestum ex hiis que dicta sunt a nobis ab aliis vocibus Quando autem dicimus omni rationi ratio opponitur omni quidem dicimus que nobis occurrit rationem vero dicimus non simpliciter sed construentem quid dogmatice scilicet de simplici et non omnino eam que est ex propositionibus et conclusione sed quomodo libet construentem equalem vero dicimus secundum fidem aut non fidem opponitur quoque accipimus pro repugnat comuniter et sicut michi videtur subintelligimus Quando igitur dico omni rationi ratio equalis opponitur potentia hoc dico omni que a me queritur rationi que construit aliquid dogmatice equalis sibi secundum incredulitatem opponi videtur michi ut esse sermonis prolationem non dogmaticam sed humane passionis annunciationem Proferunt autem quidam et sic hanc vocem que est omni rationi rationem opponi volentes preceptive hoc ut omni rationi dogmatice aliquid construente rationem dogmatice querentem equalem secundum fidem et non fidem repugnantem sibi opponamus ut ratio sit quidem eis ad skepticum utuntur autem infinitivo pro imperativo scilicet opponi pro opponamus Precipiunt autem hoc skeptico ne forte a dogmatico repercussus inficietur questionem de eo et precipitans erret ab imperturbatione quam putant eis adesse de omnibus ambiguitate De tot autem sufficiet vocibus ut sub informatione transeamus aliter etiam quia ex hiis que nunc dicta sunt possibile est dicere et de reliquis De omnibus enim skepticis vocibus illud oportet presumere quod de eo quod vere sunt ipse omnino non affirmamus ubi et a se ipsis ipsas destrui posse dicimus circumscriptas cum illis de quibus dicuntur quemadmodum purgativa farmaciarum non solum humores extrahunt corporis sed et se ipsa cum humoribus extrahunt Dicimus etiam quod non principaliter manifestantes res super quibus accipiuntur ponimus ipsas sed indifferenter et si voluerint abusive Non enim decet skepticum vocibus repugnare sed sicut nobis cooperantur cum hee voces non dicantur a skepticis significare sincere sed ad aliquid bene Ad hec et illius oportet reminisci quia non de omnibus rebus universaliter dicimus ipsas sed de non manifestis et hiis que dogmatice queruntur et quia id quod videtur nobis dicimus et non affirmative de natura exteriorum obiectorum diffinimus Ex hiis enim omne sophisma contra skepticam vocem inductum arbitror posse perverti Quomodo autem intentionem et partes et iudicium et finem adhuc etiam modos epoche tractantes et de skepticis vocibus dicentes formam skepseos ostendimus consequens arbitramur esse et segregationem adiacentium sibi philosophiarum ad ipsam compendiose aggredi ut manifestius skepticam professionem intelligimus Incipiamus autem ab Heracletica philosophia Quia autem hec igitur differt a nostra professione manifestum est Heraclitus quidem de pluribus incertis asserit dogmatice nos autem non sicut dictum est Quoniam autem qui circa Enesidimum dicebant viam esse skepticam sectam ad Heracleticam philosophiam pro eo quod precedit ei quod est contraria in eodem esse id quod est contraria in eodem apparere et skeptici quidem apparere dicunt contraria in eodem Heracletici vero ab hoc et ad existendum ipsa procedunt ad quos ita dicimus quia contraria in eodem videri non est dogma skepticorum sed res non solum skepticis sed etiam aliis philosophis et omnibus hominibus contingens Nullus igitur audebit utique dicere quod mel non dulcerat sanos vel quod ictericos non amarificat quare a communi hominum presumptione incipiunt Heracletici sicut et nos fortassis autem et alie philosophie Propter quod si ab aliquo quidem eorum que skeptice dicuntur accipiebantur contraria in eodem subesse ut omnia sunt incomprehensibilia aut nichil determino aut aliquo similium fortassis utique collegissent quod dicunt Quia vero principia habent non solum nobis sed etiam aliis philosophis et vite convenientia quid magis nostram sectam aut unamquamque aliarum philosophiarum aut vitam dicet aliquis utique viam esse ad Heracleticam philosophiam ex quo omnes communibus materiis utimur Et ne forte skeptica secta non solum non cooperatur ad scientiam Heracletice philosophie sed etiam impedet si skepticus quidem omnibus que ab Heraclito dogmatizantur tanquam presumptione dictis detrahit contradicens quidem igneitati contrarius autem existens quod contraria in eodem insunt et in omni dogmate Heracletico dogmaticam quidem presumptuositatem vituperans non presumo vero et non diffinio dicens sicut dixi prius Quod repugnat Heracleticis Inconveniens est autem repugnantem sectam viam esse dicere illius hereseos cui repugnat Inconveniens est ergo skepticam sectam dicere viam esse ad Heracleticam philosophiam Sed etiam Democretica philosophia dicitur communitatem habere ad skepsin quia videtur eadem materia nobis uti Ab eo enim quod hiis quidem dulce videtur mel hiis vero amarum Democritum ratiocinari dicunt neque dulce ipsum esse neque amarum et propter hoc dicere non magis vocem skepticam existentem Differenter quippe utuntur non magis voce skeptici quoque et qui sunt a Democrito Illi quidem igitur in eo quod neutrum est ponunt vocem nos autem in eo quod ignoratur aut utraque vel neutrum quid est apparentium Quare et secundum hoc differimus manifestissima autem fit separatio cum Democritus dicit etii quidem actoma et vacuum etii quidem igitur dicit pro veritate Secundum veritatem autem subsistere dicens actoma et vacuum quod autem differt a nobis licet ab inequalitate incipit apparentium superfluum puto dicere Dicunt autem quidam quod Ciriniaca secta eadem est skepsi quia et illa passiones solas ait comprehendere Differt autem ab ea quoniam illa quidem voluptatem et lenem carnis motum finem esse dicit nos autem imperturbationem cui adversatur finis qui est secundum illos Et enim presente delectatione et non presente turbationes substinet qui affirmat finem esse delectationem sicut in eo quod est de fine ratiocinati sumus 
