Hiis que instituunt per astronomiam pronosticum finem o Syre cum duo 
insint maxima et principalissima unum quidem quod primum est ordine et 
uirtute per quod motuum solis et lune et astrorum factas semper ad inuicem 
figurationes comprehendimus secundum autem per quod per naturalem proprietatem 
figurationum ipsorum inditas permutationes contentorum consideramus 
Primum quidem propriam et propter se eligibilem habens theoriam etiam si 
finis qui est ex connexione secundi non concludatur in propria compilatione ut 
maxime inerat demonstratiue tibi traditum est 
De secundo autem et non similiter perfecto nos in presenti faciemus sermonem 
secundum congruentem philosophie modum et quomodo si quis 
intendat maxime amori ueritatis non comparabit comprehensionem ipsius certitudini 
primi et semper eodem modo se habentis non recogitans quod in multis 
debile et difficulter regibile materialis qualitatis neque pigritabit ad eam que est 
contingens considerationem plurimorum et excellentiorum simptomatum ita 
euidenter eam que a continente causam insinuantium 
Quoniam autem omne quidem quod difficile attingitur a multis facile accusabilem 
habet naturam in propositis uero duabus comprehensionibus prioris 
quidem criminationes cecorum penitus utique erunt secunde autem criminationes 
facile in promptu habent occasiones aut enim difficultas precognitionis 
in quibusdam facit opinionem omnimode incomprehensibilitatis aut preuisorum 
difficultas euitationis finem tamquam inutilem reiecit temptabimus breuiter 
ante particularem narrationem mensuram utriusque possibilitatis uidelicet et 
utilitatis talis precognitionis speculari et primo mensuram possibilitatis 




Quod pronosticatio per astronomiam sit possibilis et usque ad quid 
Quod quidem igitur tradatur et pertingat quedam uirtus ab etherea et perpetua 
natura ad omnem eam que circa terram et ad per omnia transmutabilem 
naturam eorum que sub luna primorum elementorum ignis scilicet et aeris que 
continentur quidem et immutantur a motibus qui sunt penes etherem et continent 
 et immutant reliqua omnia terram scilicet et aquam et que in ipsis plantas 
et animalia omnibus utique euidentissime et per pauca liquebit 
Sol et enim disponit aliqualiter semper cum continente omnia que circa 
terram non solum per transmutationes que fiunt per tempora anni ad genituras 
 animalium et plantarum fructificationes et fusiones aquarum et corporum 
transmutationes sed etiam per periodos in singulis diebus calefaciens quidem et 
humectans et exsiccans et infrigidans ordinate et consequenter consimilibus 
figurationibus factis ad locum qui est secundum uerticem capitum nostrorum 
Luna uero tamquam propinquissima terre exhibet super eam plurimum 
defluxum compatientibus sibi et commutatis plurimis et inanimatis et animatis 
et fluuiis quidem augmentantibus et minuentibus inundationes suas cum lumine 
ipsius maribus autem conuertentibus ad orientes et occidentes proprios impetus 
et plantis et animalibus uel totis uel secundum partes aliquas completis 
cum ipsa et condiminutis 
Astrorum etiam non errantium et errantium accessus plurimas faciunt diuersitates 
continentis estuosas et uentosas et nebulosas a quibus et ea que sunt 
circa terram conformiter disponuntur 
Iam autem et que ad inuicem ipsorum configurationes concurrentibus aliqualiter 
et commixtis uirtutibus plurimas et uarias transmutationes efficiunt 
Optinente quidem solis uirtute ad uniuersalem impressionem qualitatis cooperantibus 
autem uel impedientibus secundum aliquid reliquis et luna quidem 
euidentius et frequentius ut in coniunctionibus dichotomiis et pleniluniis astris 
autem tardius et insensibilius ut in apparitionibus et occultationibus et adnuitionibus 


Quod autem hiis ita consideratis non solum que iam concreta sunt necessarium 
aliqualiter disponi ab horum motu sed et spermatum principia et fructificationes 
informari et regulari ad propriam continentis qualitatem omnibus 
utique uidebitur consequens esse 
Qui uero magis obseruatiui agricolarum et pastorum ab accidentibus uentis 
penes coitus et seminum proiectiones coniecturant qualitatem euenturorum 
Et uniuersaliter grossiora quidem et que per notabiliores configurationes solis 
et lune et astrorum significantur et ab hiis qui non naturaliter sed obseruanter 
solum intendunt ut ad omne prenosticari uidemus 
Que quidem ex maiori uirtute et simpliciori ordine etiam a penitus idiotis 
magis autem et a quibusdam irrationalium animalium ut puta differentias annuales 
temporaneitatum et uentorum horum enim ut in totum sol causa est Que 
autem minus sic se habent ab hiis qui iam assueti sunt circa obseruationes penes 
necessarium sicut a nautis particulares tempestatum et spirituum presignificationes 
 que que fiunt penes periodalius a configurationibus lune uel etiam non errantium 
astrorum ad solem 
At tamen quia neque ipsorum horum tempora et loca ab inexperientia 
certitudinaliter possunt comprehendere nec errantium astrorum accessus que 
et ipsa per plurimum conferunt sepe ipsis falli euenit 
Quid igitur prohibet eum qui certitudinaliter nouerit omnium astrorum et 
solis et lune motus ita ut nullius figurationum nec tempus nec locus lateat ipsum 
receperit que ex longe precedente continua ystoria ipsorum ut ad omne dicatur 
quamuis non eas que secundum ipsum quod subicitur sed uirtute effectiuas puta 
ueluti naturam solis quia calefacit et lune quia humectat et in reliquis similiter 
et sufficiens fuerit ad hec talia existentia naturaliter simul et bene coniecturabiliter 
deprehendere eam que ex commixtione omnium qualitatis proprietatem ut 
possit quidem in unoquoque datorum temporum ex habitudine tunc apparentium 
proprietates continentis dicere ut puta quia calidus aut humidus erit 


Et possit etiam penes unumquemque hominum uniuersalem qualitatem 
proprie complexionis conspicere ab eo quod secundum constitutionem continente 
puta quod secundum corpus quidem talis et secundum animam talis 
et euentus per tempora propterea quod tale continens tali complexioni commensuratum 
aut etiam aptum sit ad bonam habitudinem tale incommensuratum et 
procliue ad malignationem 
Ideo que quod quidem possibile talis comprehensionis per hec et similia 
est conspicere Quod autem facile occasionabiliter quidem non oportune tamen 
que ad impossibile habet criminationem sic utique deprehendemus Primo 
quidem enim peccata eorum qui non certitudinaliter examinant opus que sunt 
multa ueluti in magna et multarum partium theoria et uerum dicentibus faciunt 
opinionem quod a casu non recte Quod enim tale non scientie sed utentium est 
impotentia 
Deinde et plurimi lucri gratia artem alteram a suo nomine credentes 
ydiotas quidem decipiunt insinuantes se predicere multa etiam eorum que nullam 
naturam habent ut precognoscantur studiosioribus autem per hoc dant occasionem 
ex equo despiciendi pronosticationem naturam habentium ut predicantur 
Neque hoc oportune Neque enim philosophiam destruendum quia aliqui 
fingentium 
ipsam nequam uidentur 
Sed tamen euidens est quod et si perscrutabiliter aliquis ut possibile est 
maxime et familiariter ad mathemata accedat contingit ipsum sepe deficere 
propter nullum quidem dictorum sed propter ipsam rei naturam et propter infirmitatem 
ad magnitudinem pronuntiationis 
Vniuersaliter enim cum hoc quod theoriam que est circa qualitatem 
materie omnem accidit esse uerisimilatiuam et non assertiuam et maxime collectam 
ex multis dissimilibus adhuc antiquis planetarum configurationibus a 
quibus tamquam eodem modo se habentibus nunc adaptamus obseruatos a prioribus 
effectus illorum quasi similes quidem enim possunt esse magis aut minus 


et hee post longa tempora In nullo autem dissimiles nequaquam conrestitutione 
omnium que in celo cum respectu ad terram examinate non concessa 
aut non totaliter aut non secundum tempus sensibile homini nisi aliquis uane 
opinetur circa notitiam et comprehensionem incomprehensibilium aut circa uite 
hominis tempus mensuratum ita ut propter hoc predictiones aliquando fallant 
dissimilibus existentibus suppositis exemplis 
Circa considerationem quidem igitur simptomatum que fiunt secundum 
continens in hoc solo utique erit difficultas nulla hic causa coassumpta motui 
celestium 
Circa geneaticas autem rationes et uniuersaliter circa rationes commixtionis 
singulariter uniuscuiusque non paruas neque contingentes est uidere 
concausas proprietatis constitutorum Spermatum enim differentie plurimum 
possunt ad proprietatem generis quoniam quidem continente et orizonte supposito 
 eodem optinet spermatum unumquodque in figurationem proprii formabilis 
uniuersaliter puta hominis et equi et aliorum loca etiam generationis non 
modicas faciunt circa ea que constituuntur uarietates 
Et enim spermatibus secundum genus suppositis eisdem puta humanis 
et continentis consistentia eadem preter differentiam regionum qui generantur 
multum differunt et corporibus et animis Ad hec autem alimenta et consuetudines 
omnibus premissis suppositis indifferentibus conferunt aliquid ad deductiones 
particulares uitarum Quorum unumquodque si non conferatur cum 
causis continentis et si quam maxime plurimam istud habeat uirtutem eo quod 
continens illis ipsis quod talia sint fiat concausa huic autem illa nequaquam 
multum errorem possint facere hiis qui in talibus opinantur posse cognoscere a 
solo altorum motu omnia etiam que non ex toto sunt in ipso 


Hiis autem ita se habentibus conueniens utique erit neque quoniam 
fallere quandoque contingit talem pronosticationem totum ipsius perimere 
sicut neque gubernatiuam reprobamus propterea quod sepe deficiat Sed ut in tam 
magnis et diuinis pronuntiationibus acceptare et amabile existimare quod possibile 
est neque rursum omnia nobis humane et coniecturabiliter requirere ab 
ipsa sed coaduocare et in quibus non est in ipsa ipsum totum dirigere et sicut de 
medicis cum requirunt aliquem de ipsa egritudine et de proprietate infirmi non 
querelamus interrogantes ita et hic genera et regiones et alimenta aut etiam aliqua 
eorum que iam acciderunt supponentes non subsannandum 


Quod etiam sit proficua 
Quo quidem igitur modo possibilis sit pronosticatio per astronomiam et 
quod pertingat utique usque ad sola illa symptomata que eueniunt secundum 
ipsum continens et ad ea que consecuntur hominibus a tali causa hec autem 
erunt utique circa eas que ex principio ydoneitates potentiarum et operationum 
corporis et anime et circa ipsorum per tempora passiones multas que et modicas 
durabilitates adhuc autem et quecumque extrinsecorum propriam et naturalem 
habent ad prima connectionem ut ad corpus quidem possessio et conuictus 
ad animam autem honor et dignitas et horum per tempora fortunas fere ut in 
summa factum est nobis palam 
Reliquum autem utique erit propositorum eam que secundum utile considerationem 
breuiter facere prius sumentibus quomodo et ad quem finem aspicientes 
uirtutem ipsius utilitatis suscipiamus Si quidem enim ad bona anime quid 


utique erit magis conferens ad bonam operationem et gaudium et uniuersaliter 
boni placentiam tali cognitione studiosius secundum quam humanorum et diuinorum 
efficimur conspectores 
Si autem ad ea que corporis omnibus utique magis talis comprehensio 
cognoscet conueniens et oportunum ydoneitati que secundum unamquamque 
complexionem Si n autem ad diuitias uel gloriam uel talia licebit ulterius et 
de tota philosophia idem hoc dicere nullius enim talium est quantum in se ipsa 
acquisitiua Sed neque illam propter hoc utique neque hanc iuste contempnemus 
relinquentes id quod ad maius conferens est 
Totaliter autem utique exquerentibus dicent utique qui inutilitatem comprehensionis 
querelantur ad nichil principalissimorum aspicientes sed ad ipsum 
hoc solum quod eorum que omnino penitus futurorum precognitio superflua sit 
Et hoc simpliciter ualde et non bene diiudicatum 
Primo quidem enim oportet considerare quod etiam in hiis que ex necessitate 
euentura sunt quod quidem inexpectatum turbationes dementantes et 
gaudia extasim facientia maxime natum est facere precognoscere autem assuescit 
et preparat animam meditatione absentium ut presentium et facit cum pace et 
tranquillitate singula euenientium recipere 
Deinde quod neque sic omnia oportet putare hominibus assequi ab ea que 
desuper causa tamquam ex principio ab aliquo insolubili et diuino precepto secundum 
unum quodcumque lege statuta et ex necessitate euentura nulla alia simpliciter 
causa potente contraagere Sed oportet tamquam quidem tempore motus 
celestium secundum fatum diuinum et intransponibile a seculo perseuerante ea 
autem terrestrium alteratione secundum fatum naturale et transponibile primas 
causas desuper suscipiente secundum accidens et secundum assequentiam 
Et tamquam hiis quidem propter uniuersaliores circonstantias hominibus 
accidentibus et non ex propria quacumque et naturali idoneitate ut quando secundum 
magnas et difficile effugibiles immutationes adustionis uel pestilentiarum 


uel diluuiorum in multitudinibus corrumpantur contractiore causa 
cadente semper sub maiori et fortiori Hiis autem que secundum quamcumque 
naturalem proprietatem propter paruas et contingentes continentis contrapassiones 
Hiis enim ita receptis manifestum quia et uniuersaliter et particulariter 
quorumcumque quidem accidentium prima causa inuincibilis utique et maior 
omni contraagente fuerit omnino penitus euenire necessarium Symptomata 
autem que non ita se habent horum que quidem sortiuntur contrapassionem inferentibus 
facile auertibilia fiunt que autem non bene habundabunt curantibus 
et ipsa primas naturas assecuntur propter ignorantiam tamen et non adhuc 
propter uirtutis necessitatem 
Idem autem uidebit utique aliquis accidere simpliciter et in omnibus habentibus 
naturalia principia Et enim lapidum et plantarum et animalium adhuc 
autem et uulnerum et passionum et infirmitatum hec quidem ex necessitate 
facere aliquid nata sunt hec autem si nichil contrariorum in contrarium agat 
Ita igitur oportet et que euenient hominibus predicere accedentes naturaliter 
ad talem pronosticationem et non secundum uanas opiniones tamquam 
hiis quidem quia multa et magna existunt factiua ineuitabilibus existentibus 
hiis autem suscipientibus immutationes propter contrarium Quemadmodum et 
medicorum quicumque possint per signa cognoscere passiones pronosticant et 
que omnino periment et que capiunt auxilium 
In hiis autem que possunt uitari ita audiendum est geneaticum sermonem 
uerbi gratia quod tali complexioni secundum talem continentis proprietatem 
mutatis suppositis commensurationibus in plus uel minus talis passio consequetur 
Sicut et medicum quidem quia istud ulcus ampliationem aut putrefactionem 
efficit metallici autem sermonis gratia quod magnetes ferrum trahit 
Sicut enim horum utrumque quantum ex se quidem propter ignorantiam 
eorum que contraagent omnino penitus assequetur uirtutem prime nature 
neque autem ulcus ampliationem aut putrefactionem operabitur si cura in contrarium 


adhibeatur neque magnetes ferrum trahet confricato ipso allio et hec 
ipsa autem prohibentia naturaliter et secundum fatum contrapatiuntur Ita et 
in illis ignorata quidem euentura hominibus aut cognita quidem non sortientia 
autem contrariis agentibus omnino penitus consequentur ordinem prime nature 
Precognita autem et bene habundantia curaturis naturaliter rursum secundum 
fatum aut non fient penitus aut moderatiora constituentur 
Totaliter autem tali uirtute eadem existente in hiis que in totalitate quadam 
uidentur et in hiis que particulariter mirabitur aliquis propter quam causam de 
uniuersalibus credunt omnes et possibilitati pronosticationis et utilitati precauendi 
Temporaneitates enim et non erraticorum significationes et lune figurationes 
plurimi precognoscere confitentur et multam prouidentiam faciunt solliciti 
de cautela ipsorum semper ad estatem quidem que possunt infrigidari ad 
hiemem autem calentium et uniuersaliter preparantes naturas ipsorum ad temperantiam 
et adhuc ad securitatem temporum et regiminum obseruantes stellarum 
fixarum significationes ad principia uero coituum et plantationum configurationes 
lune secundum impletionem luminis et nullus aliquatenus talia despicit 
neque tamquam impossibilia neque tamquam inutilia 
In particularibus autem ex reliquis proprietatibus complexionis puta ex 
maiori et minori hieme et estu et ex proprietate complexionis secundum unumquemque 
neque pronosticari adhuc possibile existimant aliqui neque multa posse 
uitari quamuis manifestum sit quod ad uniuersales estus si forte preinfrigidauerimus 
nos ipsos minus estuabimus et potest simile operari et ad ea que singulariter 
hanc complexionem augent in intemperantiam calidi 
Sed causa quidem talis peccati est difficultas et inconsuetudo pronosticationis 
particularium quod quidem et in aliis fere omnibus incredulitatem facit 
et ea que penes primas naturas efficiuntur ineuitabiliter non collata ut ad omne 


dicatur uirtute contrapatiente pronostice propter raritatem ita perfecte dispositionis 
opinionem fecerunt de omnibus simpliciter euenturis tamquam de immutabilibus 
et ineuitabilibus 
Estimo autem sicut de ipsa pronosticatione et si non ex toto sit sine errore 
tamen quod possibile est de ipsa maximo studio dignum uidetur eodem 
modo et de euitatione et si non est omnium remediatiua tamen in quibusdam 
quamuis 
pauca quamuis parua sint diligenda est et acceptanda et non lucrum 
quodcumque existimare conuenit 
Hiis autem ut uidetur consentientes tamquam ita se habentibus Egiptii 
qui maxime talem artis uirtutem produxerunt coniunxerunt ubique medicinalem 
cum pronosticatione per astronomiam Non enim umquam utique instituissent 
in contrarium regimina aliqua et preseruatoria contra dispositiones continentis 
superuenientes 
aut presentes uniuersales et particulares si qua ipsis immutabilitatis 
et ineuitabilitatis euenturorum inesset opinio 
Nunc autem et quod potest contraagere secundum inferiores naturas in 
secundo loco sermonis qui est secundum fatum ponentes copulauerunt cum 
pronosticationis uirtute eam que est secundum utilitatem et profectum per 
uocatas ab ipsis medicinales compilationes quatinus per astronomiam quidem 
suppositarum complexionum qualitates scire accidat et simptomata euentura 
propter continens et proprias ipsorum causas tamquam sine horum notitia et 
auxilia secundum plurimum deficere debeant uelut non omnibus corporibus aut 
passionibus eisdem commensuratis existentibus per medicinalem autem a compatientibus 
aut contrapatientibus propriis unicuique preseruationes futurarum 
passionum et iam presentium curas indeficientes ut contingit maxime facientes 
perficiant 
Sed hec quidem nobis usque ad tanta summatim figuraliter predicta sint 
Faciemus autem iam sermonem secundum introductorium modum incipientes 
de proprietate uniuscuiusque celestium quantum ad ipsam effectiuam uirtutem 
sequendo aptas obseruationes factas ab antiquis secundum naturalem modum et 
primas uirtutes errantium siderum solis scilicet et lune 




De uirtute errantium astrorum 
Sol deprehensus est efficaciam substantie habere in calefaciendo et remisse 
exsiccando Hec autem maxime plus aliis facile sensibilia nobis fiunt propter magnitudinem 
ipsius et propter euidentiam transmutationum secundum tempora 
quoniam quanto magis utique nobis appropinquat quantum ad locum qui est secundum 
uerticem tanto magis nos ita disponit 
Luna autem plurimum quidem uirtutis habet in humectando propter uicinitatem 
ad terram uidelicet et propter humidorum exalationem et disponit ita a 
regione corpora digerens et putrefaciens plurima communicat autem debiliter et 
cum eo quod est calefacere propter illuminationes a sole 
Astrum autem Saturni plus qualitatis habet in infrigando et in exsiccando 
debiliter secundum infrigidationem propterea quod plurimum ut uidetur 
distat simul a solis caliditate et ab exalatione circa terram humidorum Constant 
autem uirtutes in hoc et in reliquis per obseruationes in configurationibus ad 
solem et lunam quoniam hii quidem isto modo hii autem illo continentis consistentiam 
uidentur in maius aut minus immutare 
Mars autem maxime habet naturam exsiccandi et urendi conuenienter 
igneitati coloris et propinquitati ad solem supposita sibi solari spera 
 I u p i t e r autem temperatam habet efficaciam uirtutis motu ipsius 
facto intermedio infrigidationis secundum Saturnum et ustionis secundum 
Martem calefacit enim simul et humectat et quia magis est calefactiuus a suppositis 
speris fit fecundorum uentorum factiuus 
Venus autem eorundem quidem est secundum temperantiam factiua sed 
secundum contrarium calefacit quidem enim debiliter propter propinquitatem 
ad solem maxime autem humectat sicut luna propter magnitudinem proprii luminis 
attrahens exalationem ab humidis continentibus terram 
Mercurius autem ut ad omne ex equo aliquando quidem exsiccatiuus 
 deprehenditur et humidorum consumptiuus propterea quod numquam 
multum distat secundum longitudinem a caliditate solis aliquando autem rursum 


humectatiuus propterea quod superponitur spere lune propinquissime terre 
Celeres autem facit in ambobus permutationes uentosus factus tamquam a ueloci 
motu circa ipsum solem 


De beneficis et maleficis 
Hiis ita se habentibus quoniam quatuor passionum due quidem sunt fecunde 
et factiue calidum uidelicet et humidum per hec enim omnia congregantur 
et augentur due autem corruptiue et passiue siccum scilicet et frigidum per 
que omnia disgregantur et pereunt duos quidem planetarum Iouem scilicet et 
Venerem et adhuc lunam tamquam beneficos antiqui acceperunt propter temperantiam 
et quia plus habent in calido et humido 
Saturnum autem et Martem maleficos tamquam contrarie nature factiuos 
hunc quidem propter excessum infrigidationis hunc autem propter excessum exsiccationis 
solem autem et Mercurium propter communitatem naturarum potentes 
ambo et magis simul uertibiles cum quibuscumque aliorum socientur 


De masculinis et femininis 
Rursum quoniam prima genera naturarum duo sunt masculinum scilicet et 
femininum propositarum que uirtutum que humide substantie maxime feminina 
existit plus enim accidit uniuersaliter hec pars omnibus femininis alia autem 
magis masculinis merito lunam quidem et Venerem femininos nobis tradiderunt 
quia plurimum habent in humido solem autem et Saturnum et Iouem et Martem 
propter siccitatem masculinos Mercurium autem communem ambobus generibus 
secundum quod ex equo factiuus est humide substantie et sicce 


Aiunt autem astra masculina et feminina fieri et secundum figurationes ad 
solem matutinos quidem enim existentes et precedentes masculinos fieri uespertinos 
autem et sequentes femininos Et adhuc penes figurationes ad orizontem 
in locis quidem enim ab oriente usque ad medium celi uel ab occidente usque ad 
oppositum medii celi sub terra tamquam orientales masculinos fieri in reliquis 
uero duabus quartis tamquam occidentales femininos esse 
De diurnis et nocturnis 
Similiter autem quoniam tempus facientium manifestissime distantie due 
hee existunt que uidelicet diei masculina facta magis propter calorem qui est in 
ipso magis et actiuam uirtutem et que noctis feminina facta propterea quod in 
ipsa est humiditas et pausatio nocturnos quidem consequenter tradiderunt 
lunam et Venerem diurnos autem solem et Iouem communicantem autem secundum 
hec Mercurium et in matutina quidem figuratione diurnum in uespertina 
autem nocturnum 
Distribuerunt autem utrique diuisionum et duos corruptiue nature non 
tamen secundum easdem nature causas sed secundum contrarias Hiis quidem 
enim que bone complexionis copulata similia maiorem ipsorum profectum 
faciunt hiis autem que corruptiue dissimilia admixta dissoluunt multum de 
malitia ipsorum Hinc Saturnum quidem infrigidatiuum existentem calido diei 
aptauerunt Martem autem siccum existentem humido noctis ita enim uterque a 
complexione temperamentum adipiscens conueniens fit diuisioni bonam temperantiam 
precedenti 




De uirtute configurationum ad solem 
Iam tamen et penes configurationes ad solem luna et tres errantium 
maius et minus accipiunt in propriis suis uirtutibus Luna enim secundum incrementum 
quidem ab ortu usque ad primam dichotomiam magis est factiua humiditatis 
secundum illud autem quod est a prima dichotomia usque ad plenilunium 
caliditatis secundum illud uero quod a plenilunio usque ad secundam dichotomiam 
siccitatis secundum autem illud quod est a secunda dichotomia usque ad 
occultationem frigiditatis 
Errantes uero matutini quidem ab ortu usque ad primam stationem magis 
sunt humectatiui a prima autem statione usque ad acronictum magis calefactiui 
ab acronicto autem usque ad secundam stationem magis exsiccatiui a secunda 
autem statione usque ad occultationem magis infrigidatiui 
Palam autem est quod ad inuicem commixti multas ualde differentias 
qualitatum efficiunt in continens nos optinente quidem ut sepius propria uniuscuiusque 
uirtute mutata autem secundum quantum a uirtute configuratorum 

De stellarum fixarum uirtute 
Cum autem sit consequens stellarum fixarum naturas secundum propriam 
ipsarum efficaciam percurrere exponemus obseruatas in ipsis proprietates secundum 
similitudinem ad naturas planetarum manifestationem facientes Et 
primo de hiis que habent figuras circa ipsum zodiacum 
Arietis igitur que quidem in capite efficaciam similiter habent contemperatam 
uirtuti Martis et Saturni que autem in ore uirtuti Mercurii et debiliter 
Saturni que autem in posteriori pede uirtuti Martis que autem in cauda 
uirtuti Veneris 


Stellarum autem que sunt in Tauro que quidem in abscisione similem 
habent complexionem Veneri et debiliter Saturno que autem in Pliade lune et 
Marti earum autem que sunt in capite clara quidem Yadis et subrubea uocata 
autem Lampauras Marti relique autem Saturno et debiliter Mercurio que 
autem in summitatibus cornuum Marti 
Earum autem que in Geminis que quidem sunt in pedibus participant 
qualitatem similem Mercurio et remisse Veneri que autem circa crura clare Saturno 
duarum autem clararum que sunt in capitibus que quidem in precedente 
Mercurio uocatur autem Apollinis que autem in sequenti Marti uocatur autem 
Eraclei 
Earum autem que in Cancro due quidem que sunt in oculis eiusdem actus 
sunt effectiue cum Mercurio et remisse cum Marte que autem in ungulis Saturno 
et Mercurio que autem in pectore nebulosa rotunditas uocata autem Presepe 
Marti et lune due autem que sunt ex utraque parte illius uocate autem 
Asini Marti et soli 
Earum autem que circa Leonem due quidem que sunt in capite faciunt 
simile Saturno et Marti remisse tres autem que sunt in collo Saturno et debiliter 
Mercurio que autem in corde clara uocata Basilicus Marti et Ioui que autem 
in lumbis et que in cauda clara Saturno et Veneri que autem in cruribus Veneri 
et debiliter Mercurio 
Virginis autem stellarum que quidem sunt in capite et que in extremitate 
ale australis efficaciam habent similem Mercurio et debiliter Marti relique 
autem ipsius ale clare et que sunt circa cinctoria Mercurio et debiliter Veneri que 
autem in boreali ala clara uocata autem Preuindemiator Saturno et Mercurio 
uocata autem Spica Veneri et debiliter Marti que autem in summitatibus pedum 
et in  Mercurio et debiliter Marti 
Vngularum autem Scorpionis que quidem in extremitatibus ipsis disponunt 
consimiliter Ioui et Mercurio que autem in mediis Saturno et debiliter 
Marti 


Earum autem que sunt in corpore Scorpionis que quidem in fronte clare 
idem faciunt cum Marte et cum Saturno debiliter tres uero que sunt in corpore 
quarum media subrubea et clarior uocatur autem Anthares Marti et debiliter 
Ioui que autem sunt in spondilibus Saturno et debiliter Veneri que autem sunt 
in aculeo Mercurio et Marti sequens autem nebulosa rotunditas Marti et lune 
Earum autem que sunt in Sagittario que quidem sunt in cuspide sagitte 
similem habent efficaciam Marti et lune que autem circa arcum et capturam 
manus Ioui et Marti que autem in facie conuolutio soli et Marti que autem sunt 
in uexillis et in dorso Ioui et debiliter Mercurio que autem sunt in pedibus Ioui 
et Saturno quod autem in cauda quadrilaterum Veneri et debiliter Saturno 
Capricorni autem stellarum que quidem sunt in cornibus eodem 
modo operantur cum Venere et debiliter cum Marte que autem in ore cum Saturno 
et debiliter cum Venere que autem sunt in pedibus et uentre Marti et Mercurio 
que autem sunt in cauda Saturno et Ioui 
Earum autem que sunt circa Aquarium ille quidem que sunt in humeris 
disponunt consimiliter Saturno et Mercurio cum illis que sunt in sinistra manu 
et in fronte que autem sunt in cruribus magis quidem Mercurio minus autem 
Saturno ille autem que sunt in fusione aque Saturno et debiliter Ioui 
Stellarum autem circa Pisces que quidem sunt in capite australioris 
piscis efficiunt idem cum Mercurio et cum Saturno debiliter que autem sunt in 
corpore Ioui et Mercurio que autem sunt in cauda et in australi lino Saturno 
et debiliter Mercurio que autem sunt in corpore et in spina borealis piscis Ioui et 
debiliter Veneri que autem in boreali lino Saturno et Ioui clara autem que est in 
ligamine Veneri et debiliter Mercurio 
Earum autem que sunt in borealioribus figurationibus a zodiaco 
que quidem sunt circa Vrsam minorem clare similem habent qualitatem cum Saturno 
et debiliter cum Venere 
Que autem sunt circa Vrsam maiorem Marti Que autem sunt sub cauda ipsius 
in conuolutione  lune et Veneri 


Que autem sunt in Dracone clare Saturno et Marti 
Ille autem que sunt Cefeos Saturno et Ioui 
Que autem sunt circa Bootem Mercurio et Saturno Clara autem et subrufa 
uocata Arcturus Marti et Ioui 
Que autem sunt in Boreali Corona Veneri et Mercurio 
Que autem sunt penes illam que est In genibus Mercurio 
Que autem sunt in Lira Veneri et Mercurio 
Et ille que sunt in Aue eodem modo 
Que uero sunt secundum Cassiepeiam Saturno et Veneri 
Que autem sunt penes Perseum Ioui et Saturno que autem est in captura gladii 
conuolutio Marti et Mercurio 
Clare autem que sunt in Auriga Marti et Mercurio 
Que autem sunt penes Serpentarium Saturno et debiliter Veneri 
Que autem sunt penes Serpentem ipsius Saturno et Marti 
Que autem sunt secundum Sagittam Marti et debiliter Veneri 
Que autem sunt circa Aquilam Marti et Ioui 
Que autem sunt in Delfino Saturno et Marti 
Clare autem que sunt penes Equum Marti et Mercurio 
Que autem sunt in Andromeda Veneri 
Stelle autem Trianguli Mercurio 
Earum autem que sunt in australioribus a zodiaco figurationibus 
que quidem est in ore Australis Piscis clara similem habet operationem Veneri 
et Mercurio 
Ille autem que sunt penes Cete Saturno 
Earum autem que sunt circa Orionem que quidem sunt in humeris Marti et 
Mercurio relique autem clare Ioui et Saturno 
Earum uero que sunt in Flumine ultima quidem et clara Ioui relique autem 
Saturno 


Que autem sunt in Lepore Saturno et Mercurio 
Earum uero que sunt circa Canem alie quidem Veneri clara autem que est circa 
os Ioui et debiliter Marti 
Que autem est in Precane clara Mercurio et debiliter Marti 
Clare autem que sunt penes Ydrum Saturno et Veneri 
Que autem sunt in Cratere Veneri et debiliter Mercurio 
Que uero sunt circa Coruum Marti et Saturno 
Clare autem que sunt Nauis Saturno et Ioui 
Earum autem que sunt circa Centaurum que quidem sunt in humano corpore 
Veneri et Mercurio clare autem que sunt in equo Veneri et Ioui 
Que uero sunt circa Bestiam clare Saturno et debiliter Marti 
Que autem est in Australi Corona clara Saturno et Mercurio 
Virtutes quidem igitur stellarum secundum se ipsas talem sortite sunt ab antiquis 
obseruationem 


De temporibus anni 
Temporibus autem anni quatuor existentibus uere scilicet et estate et autumpno 
et hieme Ver quidem habet plus in humido propter diffusionem frigoris 
precedentis incipiente caliditate Estas autem habet plus in calido propter propinquitatem 
solis ad summitates capitum nostrorum Autumpnus autem plus in 
sicco propter consumptionem humidorum ex precedenti estu Hyems autem plus 
habet in frigido quia sol tunc plurimum distat a loco qui est penes uerticem capitum 
nostrorum 
Propter quod quidem et zodiaci circuli nullo existente principio per naturam 
in quantum circuli duodecimam partem incipientem ab equinoctio uernali 
Arietem aliorum principium supponunt uelut animati animalis zodiaci 
humidam aeris habundantiam primitiuam facientes et consequenter reliqua tempora 


propterea quod omnium animalium prime quidem etates plurimum habent 
humide substantie consimiliter aeri tenere adhuc et delicate Secunde autem que 
sunt usque ad statum plus habent in calido consimiliter estati Tertie autem et 
iam in declinatione et principio detrimenti plus iam habent in sicco consimiliter 
autumpno Vltime autem et que tendunt ad dissolutionem plus habent in frigido 
sicut et hyems 


De uirtute quatuor angulorum 
Similiter autem et quatuor orizontis locorum et angulorum a quibus et 
uenti per omnes partes flantes principia habent Qui quidem apud orientes ipse 
plus habet in sicco propterea quod sole facto penes ipsum que in nocte humefacta 
sunt tunc primo incipiunt exsiccari uenti ab ipso flantes quos communiter 
subsolanos uocamus sine humore sunt et exsiccatiui 
Locus autem qui apud meridiem ipse est calidissimus propter igneitatem 
que fit a sole in meridie et quia quantum ad declinationem nostre habitationis 
hoc magis uergit ad meridiem uenti flantes ab ipso quos communiter austros 
uocamus calidi et repletiui 
Locus autem qui est apud occidentem ipse est humidus quia cum fit apud 
ipsum sol que in die subtiliata sunt tunc primo incipiunt humectari uenti que ab 
ipso delati quos communiter zephiros uocamus recentes sunt et humectatiui 
Locus autem qui est uersus Vrsas ipse est frigidissimus et quia nostra habitatio 
decliuis est et plus distat a sole celum mediante qui est caliditatis causa quasi 
in opposito solis in medio celi ideo uenti flantes ab ipso uocati autem communiter 
boree frigidi sunt et compactiui 


Vtilis autem est horum distinctio ad posse discernere per omnem modum 
complexiones semper facile enim intelligibile est quod penes tales consistentias 
 uel temporum uel etatum uel angulorum uertitur aliqualiter efficacia uirtutis 
astrorum et in congruis sibi consistentiis puriorem habent qualitatem et 
operationem fortiorem puta in calidioribus calefactiui per naturam et in humidis 
humectatiui et in aliis autem eodem modo secundum proportionem qualitatis 
contemperate per mixturam 
 Hiis autem ita preexpositis consequens utique erit connectere traditas 
naturales proprietates ipsarum duodenarum partium zodiaci Totaliores quidem 
enim complexiones secundum unumquodque ipsorum proportionaliter se habent 
ad tempora que fiunt secundum ipsa consistunt autem quedam ipsorum 
proprietates et a conuenientia ad solem et lunam et stellas quas in sequentibus 
disseremus cum preinstituerimus uirtutes obseruatas ipsarum duodenarum 
partium secundum se et ad inuicem sine permixtione 


De tropicis et equinoctialibus et fixis et bicorporeis signis 
Prime quidem igitur sunt differentie uocatorum tropicorum et equinoctialium 
et fixorum et bicorporeorum Duo quidem enim sunt tropica illud scilicet 
primum ab estiuali uersione triginta partium Cancer et primum ab hyemali 
uersione quod secundum CapricornumHec autem ab accidente acceperunt 
denominationem uertitur enim in principiis ipsorum existens sol rediens in contraria 
motuum secundum latitudinem et apud Cancrum quidem estatem faciens 
apud Capricornum autem yemem Duo autem uocantur equinoctialia primum 
uidelicet a uernali equinoctio triginta partium scilicet Aries et quod ab autumpnali 
equinoctio quod scilicet Chelarum Nominata sunt autem et hec rursum 


ab accidente quoniam in principiis ipsorum existens sol equales facit ubique 
noctes diebus 
Reliquarum autem octo duodenarum partium quatuor quidem uocantur 
fixa quatuor autem bicorporea Et fixa quidem sunt que secuntur tropica et equinoctialia 
scilicet Taurus Leo Scorpius Aquarius quoniam temporum incipientium 
in illis humiditates et caliditates et siccitates et frigiditates sole existente in 
illis magis et firmius nos occupant non quod consistentie que fiunt per naturam 
sint tunc magis impermixte sed quia nos iam morati sumus in ipsis et propter hoc 
quod sensibilius est uirtutis percipimus 
Bicorporea autem sunt que fixa consequuntur Gemini Virgo Sagittarius 
Pisces quia sunt in medio fixorum et tropicorum et quasi communicant penes 
fines et principia naturali proprietate duarum consistentiarum 


De masculinis et femininis signis 
Iterum autem eodem modo sex quidem duodenarum partium attribuerunt 
nature masculine et diurne sex autem feminine et nocturne Et ordo quidem 
datus est ipsis ponendo unum post unum quia connexa sunt et prope semper 
dies nocti et femininum masculino 
Principio autem accepto ab Ariete propter causas quas diximus et eodem 
modo masculino principante et primoritatem habente quoniam factiuum semper 
prius est uirtute passiuo Arietis quidem signum et Libre masculina putauerunt 
et diurna quoniam equinoctialis circulus descriptus per ipsa primam et fortissimam 
lationem totorum efficit Que autem sunt ipsis deinceps consequenter secundum 
ordinem unius post unum ut diximus 
Vtuntur autem aliqui ordine masculinorum et femininorum et ab oriente 
signo quod itaque uocant horoscopum principium masculini facientes Sicut 
enim principium tropicorum a signo lunari accipiunt quidam quia ipsa aliis citius 
 mouetur ita et principium masculinorum ab horoscopizante quia est magis 
orientale 


Et hii quidem utentes rursum similiter ordinem unius post unum hii autem 
penes totas quartas diuidentes et matutina quidem existimantes et masculina 
quod est ab ascendente usque ad id quod est in medio celi et secundum oppositionem 
quod est ab occidente usque ad oppositum medii celi sub terra uespertina 
autem et feminina relique due quarte 
Et alias quasdam appellationes duodecim signis adaptauerunt a figuris que 
sunt penes ipsa dico autem puta quadrupedia et campestria et rectiua et multe 
dispersionis et talia quas quia ex se causam et manifestationem habent superfluum 
existimamus dinumerare cum qualitas que ex talibus occurrit figurationibus 
possit preexponi in quibuscumque iudiciis oportuna esse uideatur 


De signis duodecim que ad inuicem configurantur 
Conueniunt autem inuicem partium zodiaci primo que configurantur Hec 
autem sunt quecumque oppositionem habent continentia duos rectos angulos 
et sex signa et gradus  et quecumque trigonalem habent situm continentia 
unum rectum angulum et tertiam et quatuor signa et gradus  et quecumque 
dicuntur tetragonizare continentia unum rectum angulum et tria signa et gradus 
 et adhuc quecumque exagonum faciunt situm continentia duas partes anguli 
recti et signa duo et gradus  
Propter quam autem causam hee sole distantiarum accepte sunt ex hiis 
utique addiscemus Eius enim que est secundum oppositionem manifesta est 
ratio ex se ipsa quoniam super unam rectam faciunt coobuiationes Acceptis 
autem duabus maximis et per consonantiam partibus et superpartientibus partibus 
quidem medietate scilicet et tertia per comparationem ad oppositionem 
duorum rectorum quod quidem in duo eam que quadrati fecit quod autem in tria 
eam que exagoni et eam que trigoni 


Superpartientibus autem emiolii scilicet et supertripartientis per comparationem 
ad quadraturam unius recti anguli intermedium acceptum emiolium 
quidem rursum fecit eam que quadrati ad eam que exagoni supertripartiens 
autem eam que trigoni ad eam que quadrati 
Harum tamen configurationum triangulares quidem et sextiles consone uocantur 
quia ex eiusdem generis signis constituuntur scilicet ex omnibus femininis 
uel ex omnibus masculinis Inconsone autem que ex opposito et que ex quadrato 
quia secundum oppositum omogeneorum situm accipiunt 


De imperantibus et obedientibus similiter signis 
Eodem autem modo imperantia et obedientia dicuntur signa penes equalem 
distantiam ab eodem et quocumque equinoctialium punctorum figurata quia 
in equalibus temporibus eleuantur et descendunt et quia in equalibus sunt parallelis 
Horum autem que quidem in estiuo semicirculo imperantia uocantur que 
autem in hyemali obtemperantia propterea quod apud illa existens sol diem facit 
maiorem nocte apud ista autem minorem 


De aspicientibus et equipotentibus inuicem signis 
Iterum autem equaliter posse aiunt inuicem partes quasdam que equaliter 
distant ab eodem et quocumque tropicorum punctorum quia apud utrumque 
ipsorum sol existens dies diebus et noctes noctibus et distantias propriorum 
temporum in equali tempore perficit Hec autem et respicere inuicem dicuntur 
propter predicta et quia utrumque ipsorum ex eisdem partibus orizontis oritur 
et in easdem occumbit 




De inconnexis 
Inconnexa autem et abalienata uocantur signa quecumque nullam habent ad 
inuicem rationem prenumeratarum conuenientiarum Hec autem sunt que neque 
existunt imperantium uel obedientium neque aspicientium aut equipotentium 
adhuc autem et expositarum quatuor figurationum diametralis scilicet et trigonalis 
et quadrature et exagonalis penitus sine participatione deprehendimus que 
post unum aut post quinque fiunt signa 
Quoniam que quidem post unum aduersa sunt sicut secus inuicem et cum 
sint ipsa duo unius continent angulum que autem post quinque in inequalia 
diuidunt totum circulum aliis figurationibus facientibus diuisionem perimetri in 
equalia 


De domibus uniuscuiusque planete 
Coaptantur autem et planete zodiaci partibus secundum uocatas domos et 
trigonalitates et exaltationes et terminos et talia Et quod quidem domorum talem 
habet naturam 
Quoniam enim XIIcim animalium borealiora et plus aliis appropinquantia 
loco qui est penes uerticem capitum nostrorum caliditatis que et estus propter hoc 
factiua existentia sunt Cancer et Leo ideo duo hec maximis et principalissimis 
hoc est duobus luminaribus assignauerunt domos 
Leonem quidem masculinum existentem soli Cancrum autem femininum 
existentem lune Et consequenter semicirculum quidem qui est a Leone 
usque ad Capricornum solarem supposuerunt illum autem qui est ab Aquario 
usque ad Cancrum lunarem quatinus in utroque semicirculorum unum animalium 
secundum unumquemque planetarum conuenienter assignetur hoc 
quidem ad solem hoc autem ad lunam figuratum consequenter speris motuum 
ipsorum et proprietatibus naturarum 


Saturno quidem infrigidatiuo existenti magis secundum naturam secundum 
contrarietatem calidi et habenti zonam supremam et elongatam a luminibus 
data sunt animalia diametralia Cancri et Leonis Aquarius scilicet et 
Capricornus cum eo quod etiam hec signa frigida et hyemalia existunt et adhuc 
quod configuratio diametralium inconsona est ad beneficia 
Ioui autem qui est temperatus et sub Saturni spera data sunt duo que 
secuntur premissa uentosa existentia et fecunda Sagittarius et Pisces secundum 
triangularem ad lumina distantiam que est consone et benefice configurationis 
Deinceps autem Marti exsiccatiuo magis existenti secundum naturam 
et sub Ioue habenti speram signa habita illis rursum data sunt similem habentia 
naturam Aries scilicet et Scorpius conformiter corruptiue et inconsone qualitati 
habentia situm quadrature ad luminaria 
Veneri autem temperate existenti et sub sole habita duo animalia data 
sunt fecundissima existentia Khele uidelicet et Taurus seruantia consonantiam 
sextilis distantie et quia non plus duobus signis hec stella ad utraque secundum 
plurimum distat a sole 
Tandem autem Mercurio numquam plus uno signo facienti distantiam a 
sole ex utraque parte et existenti sub aliis magis autem prope aliqualiter ambobus 
luminaribus reliqua duo signa et continua domibus illorum data sunt Gemini 
scilicet et Virgo 




De triplicitatibus 
Que autem est ad trigonalitates conuenientia talis quedam existit Quoniam 
enim trigonum equilaterum figura est maxime consona sibi ipsi et zodiacus 
a tribus circulis terminatur equinoctiali scilicet et duobus tropicis ideo diuiduntur 
 ipsius partes in trigona equilatera Primum quidem quod est per 
Arietem et Leonem et Sagittarium ex tribus masculinis animalibus compositum 
et domos habens solis et Iouis et Martis Datum est Ioui et soli extra partitionem 
solarem existente Marte Accipiunt autem ipsius primam dominationem de die 
quidem sol de nocte autem Jupiter Et est Aries quidem magis apud equinoctialem 
circulum Leo autem apud estiualem Sagittarius autem apud hyemalem 
Fit autem hec triplicitas principaliter borealis propter dominationem Iouis 
quoniam iste fecundus est et spirituosus conformiter uentis qui sunt ab Vrsa 
Propter domum autem Martis accipit quandam admixtionem occidentalis uenti 
et fit borealibica quia Mars talium uentorum est factiuus propter partitionem 
autem lune et regione occasuum feminina facta 
Secundum autem trigonum quod est per Taurum et Virginem et Capricornum 
compositum ex tribus femininis consequenter datum est lune et 
Veneri dominante sibi nocte quidem luna de die autem Venere Et est Taurus 
quidem apud estiualem circulum magis Virgo autem apud equinoctialem Capricornus 
autem apud hyemalem 
Fit autem hoc trigonum principaliter quidem australe propter dominationem 
Veneris quoniam hec stella similium spirituum est propter calidum uirtutis 
et uaporatiuum effectiua assumens autem mixturam subsolani quia domus 


Saturni in ipso existit scilicet Capricornus consistit et ipsum notapelioticum 
secundum oppositionem primi quoniam est Saturnus talium uentorum factiuus 
conformis et ipse orienti propter partitionem ad solem 
Tertium autem trigonum quod est per Geminos et Libram et Aquarium 
ex tribus masculinis signis compositum et ad Martem quidem nullam rationem 
habens ad Saturnum autem et Mercurium propter domos hiis attributum est 
rursum dominantibus de die quidem Saturno propter partitionem de nocte 
autem Mercurio 
Et est Geminorum quidem signum apud estiualem Khelarum autem apud 
equinoctialem Aquarii uero apud hyemalem Exstat autem et hoc trigonum principaliter 
quidem subsolanum propter Saturnum secundum mixturam autem boreapelioticum 
propter partitionem Iouis ad diurnalem rationem coaptari ei que 
Saturni 
Quartum autem trigonum quod est per Cancrum et Scorpionem et Pisces 
relictum est quidem reliquo existenti scilicet Marti et rationem habenti ad 
ipsum propter domum Martis scilicet Scorpionem condominantur autem ipsi 
propter partitionem et propter feminitatem animalium nocte quidem luna de 
die autem Venus Et est Cancer quidem apud estiualem circulum Scorpius autem 
apud hyemalem magis Pisces autem apud equinoctialem 
Et hoc autem trigonum exstat principaliter quidem occidentale propter 
dominationem Martis et lune secundum mixturam autem notolibicum propter 
dominationem Veneris 


De exaltationibus 
Vocate autem planetarum exaltationes rationem habent talem Quoniam 
enim sol in Ariete quidem existens facit transitum in semicirculum altum et borealem 
in Khelis autem in humile et australe merito Arietem quidem tamquam exaltationem 


reposuerunt ipsi penes quem incipit diei magnitudo et calefactiuum 
sue nature augeri Khelas autem tamquam humiliationem propter contraria 
Saturnus autem rursum ut ad solem habeat diametralem situm quemadmodum 
in domibus Libram quidem opposite uelut exaltationem accepit Arietem 
autem uelut humiliationem Vbi enim calidum augetur minuitur frigidum 
et ubi frigidum augetur minuitur calidum 
Rursum quoniam in exaltatione solis Ariete uidelicet pertransiens luna 
primam apparitionem facit et principium augmenti luminis et quasi exaltationis 
in primo animali proprii trigoni Tauro uidelicet hoc quidem ipsius exaltatio 
uocatum est diametrale autem Scorpius scilicet humiliatio 
Post hec autem Jupiter quidem borealium et fecundorum spirituum effectiuus 
existens in Cancro maxime borealissimus factus augetur rursum et 
adimplet propriam uirtutem unde hoc signum exaltationem ipsius fecerunt 
Capricornum autem humiliationem 
Mars autem natura estuosus existens et magis in Capricorno quia australissimus 
est estuosissimus factus et ipse exaltationem quidem accepit merito 
secundum oppositionem exaltationi Iouis Capricornum humiliationem autem 
Cancrum 
Rursus Venus humectatiua existens per naturam et magis in Piscibus in 
quibus magis notatur aeris humidi principium et ipsa augens propriam uirtutem 
exaltationem quidem habet in Piscibus humiliationem autem in Virgine 
Mercurius autem contrarium magis subsiccus existens merito secundum 
oppositum in Virgine quidem secundum quam siccum autumpnale prenotatur et 
ipse quasi exaltatur apud Pisces autem quasi humiliatur 




De terminorum dispositione 
De terminis duo modi feruntur maxime et unus quidem est Egiptiorum 
alius autem Caldeorum qui ad trigonorum dominationes Egiptiacus quidem 
igitur qui est terminorum communiter dictorum non omnimode saluat consequentiam 
neque ordinis neque quantitatis per singula 
Primo quidem enim in ordine hac quidem dominis domorum primos 
dederunt hac autem dominis trigonorum aliquando autem dominis exaltationum 
Quoniam exempli gratia si domos sequebantur propter quid Saturno si 
forte primo dederunt in Libra et non Veneri  Et propter quid in Ariete Ioui et 
non Marti 
Si uero trigona propter quid Mercurio dederunt in Capricorno et non 
Veneri Si autem exaltationes propter quid Marti in Cancro et non Ioui Siue 
autem habentibus plura horum propter quid in Aquario Mercurio dederunt 
habenti trigonum solum et non Saturno Huius enim et domus est et trigonum 
Aut propter quid omnino in Capricorno Mercurio primo dederunt nullam 
rationem dominationis habenti ad animal Et in reliquo autem ordine eandem 
contrarietatem inueniet utique aliquis 
Secundo autem et quantitas terminorum nullam consequentiam habere 
uidetur Numerus enim qui colligitur ex omnibus secundum unum quodcumque 
astrum ad quem aiunt ipsorum cronica in summam redigi nullam 
conuenientem habet rationem neque acceptabilem Si etiam huic secundum 
collectionem numero crediderimus tamquam e regione ab Egiptiis confesso multipliciter 
quidem et aliter quantitate permutata penes signum numerus utique 
collectus inuenietur 


Et quod quidam conantur persuadere et ratiocinari de ipsis ascensionali 
ratione scilicet in omni climate quod scilicet tempora que colliguntur aliqualiter 
secundum unumquodque astrum ad eandem conducant quantitatem falsum est 
Primo quidem enim secuntur communem traditionem et ad regulares excessus 
ascensionum constitute neque ad modicum propinque ueritati secundum 
quam in parallelo quod est per regionem Egipti Virginis quidem et Libre signum 
in partibus utrumque et adhuc tertia uolunt eleuari Leo autem et Scorpio 
utrumque in  cum sit demonstratum per lineas quod hec quidem adhuc pluribus 
quam temporibus sursumferuntur Virgo autem et Libra paucioribus 
Deinde et qui tale conati sunt instituere non adhuc uidentur assecuti neque 
sic quantitatem terminorum que fertur apud plurimos et in multis compulsi 
mentiri et alicubi partibus partium uti gratia saluandi propositum suum cum ipsi 
ut diximus non habeant ueram intentionem 
Que tamen feruntur apud multos propter traditionem hactenus dignam fide 
hoc supponuntur modo 


Termini secundum Egiptios 
Aries Iouis Veneris Mercurii Martis Saturni 
Taurus Veneris Mercurii Iouis Saturni Martis 
Gemini Mercurii Iouis Veneris Martis Saturni 
Cancer Martis Veneris Mercurii Iouis Saturni 
Leo Iouis Veneris Saturni Mercurii Martis 
Virgo Mercurii Veneris Iouis Martis Saturni 
Libra Saturni Mercurii Iouis Veneris Martis 
Scorpio Martis Veneris Mercurii Iouis Saturni 
Sagittarius Iouis Veneris Mercurii Saturni Martis 
Capricornus Mercurii Iouis Veneris Saturni Martis 
Aquarius Mercurii Veneris Iouis Martis Saturni 
Pisces Veneris Iouis Mercurii Martis Saturni 
In hac tabula tractatur de dispositione terminorum planetarum 
seu de diuisione 


Colligitur autem uniuscuiusque ipsorum numerus ita Saturni quidem  
Iouis  Martis  Veneris  Mercurii  fiunt  
Caldaicus autem modus quandam quidem simplicem consequentiam 
et quantitatis ordinem habet et magis probabilem non sic autem sufficientem 
ad trigonorum dominationes ita ut possit aliquis de facili scire ipsos etiam sine 
tabulari descriptione 
In primo quidem enim trigono Ariete Leone et Sagittario eandem apud 
ipsos habenti diuisionem penes signum primo quidem accipit trigoni dominus 
Jupiter deinde consequenter dominus consequentis trigoni dico autem Venerem 
postea consequenter domini Geminorum Saturnus scilicet et Mercurius ultimus 
autem reliqui trigoni dominus scilicet Mars 
In secundo autem trigono Tauro et Virgine et Capricorno rursum eandem 
habenti penes signum diuisionem Venus quidem primo deinde iterum Saturnus 
et Mercurius post hec autem Mars ultimo autem Jupiter Fere autem et in reliquis 
duobus trigonis ordo conspicitur 
Duorum autem dominorum eiusdem trigoni dico autem Saturni et Mercurii 
prioritatem quidem ordinis secundum conueniens de die quidem Saturnus 
accipit nocte autem Mercurius et quantitas autem per singula simpliciter quedam 
existit 
Vt enim secundum subiectionem ordinis priorum et quantitas terminorum 
uniuscuiusque uno gradu deficiat a premissa primo quidem semper dederunt 
gradus  secundo autem  tertio autem  quarto autem  quinto autem  completis 
sic gradibus per signum 


Colliguntur autem et ex hoc Saturni quidem gradus de die quidem  de 
nocte autem  Iouis autem  Martis uero  Veneris autem  Mercurii uero 
de die quidem  de nocte autem  et fit totum simul  
Hiis uero terminis qui sunt secundum Egiptiacum modum existunt magis 
fide digni ut diximus et propter collectionem ipsorum apud Egiptios scriptores 
tamquam utilem tabulari descriptione dignam habitam et quia consonant ipsis 
ut in omnibus gradus terminorum qui ab ipsis ponuntur in exemplaribus natiuitatibus 
Ipsis tamen conscriptoribus hiis nusquam coordinationem ipsorum neque 
numerum manifestantibus suspectum utique merito fiet et facile criminabile 
quod est inconfessum circa ordinem 
Iam uero incidimus nos cuidam exemplari antiquo et multum 
corroso continenti naturalem et consonam rationem ordinis et quantitatis ipsorum 
 et cum hoc predicte circa natiuitates graduum descriptiones et numerus 
collectorum terminorum consona inueniebantur antiquorum descriptioni 
Verba autem libri ualde quidem prolixa erant et cum multa quadam ostensione 
non salua autem propter corrosionem libri et uix nobis poterat intentionem 
in summa ostendere et exprimere illos coadiuuante et ipsa terminorum 
descriptione que salua erat magis aliqualiter quia stabat apud finem libri 
Habet autem insinuatio totius ipsorum intentionis modum istum De ordine 
quidem enim qui per singula signa accipiuntur et exaltationes et trigonalitates 
et domus Vniuersaliter quidem stella que duas harum habet dominationes in 
eodem signo preordinatur etiam si malefica sit 
Vbi autem non hoc accidit malefici quidem semper ultimi ponuntur 
primi autem domini exaltationis deinde domini trigonalitatis postea domini 
domus consequenter ei qui deinceps ordini signorum Rursum duas consequenter 
habentibus dominationes preordinatis ante unam dominationem habentem in 
eodem signo 


Cancer tamen et Leo domus cum sint solis et lune quia non dantur luminaribus 
termini attribuuntur maleficis Cancer quidem Marti Leo autem Saturno 
et quia in ordine quantum ad alia signa postponuntur in hiis ordo ipsis 
proprius conseruatur 
De quantitate autem terminorum nullo inuento secundum duas rationes 
domino aut in eodem signo aut in hiis que deinceps usque ad quadraturam beneficis 
quidem hoc est Ioui et Veneri unicuique dant gradus  maleficis autem 
hoc est Saturno et Marti unicuique gradus  Mercurio autem communi existenti 
gradus ad complementum graduum 
Quoniam autem habent aliqui semper duas rationes Venus enim sola fit 
dominatrix trigonalitatis secundum Taurum luna ad gradus terminorum non 
assumpta addunt quidem unicuique sic habentium siue in eodem signo siue in 
consequentibus usque ad quadraturam gradum unum quibus et apponuntur 
puncta 
Auferuntur autem que apponuntur duplicibus a reliquis et singularibus 
ut ad plurimum autem a Saturno deinde et a Ioue propter tarditatem motus ipsorum 
Fiunt autem et horum ex collectione Saturni gradus  Iouis  Martis  
Veneris  Mercurii  




De locis et partibus uniuscuiusque 
Diuiserunt autem aliqui et adhuc in subtiliores diuisiones dominationes 
nominantes loca et partes et locum quidem supponentes signi duodecimam hoc 
est gradus duos et dimidium et dantes ipsius dominationem sequentibus signis 
Alii autem penes alios quosdam ordines irrationales partes quidem singulas 
rursum dantes a principio unicuique astrorum conformiter ordini Caldaicorum 
terminorum 
Hec quidem igitur neque naturalem neque probabilem habentia rationem 
sed uane opinionis preteribimus Illud autem quod est dignum attentione non 
pretermittemus quia et duodenarum partium et terminorum principia a 
tropicis et equinoctialibus punctis rationabile est facere et auctoribus hoc aliqualiter 
insinuantibus et maxime quia naturas et uirtutes et conuenientias ipsorum 
uidemus ex preostensis a tropicis et equinoctialibus principiis et non ab alio 
aliquo habentes causam 
Aliis enim principiis suppositis aut cogemur non adhuc uti naturis ipsorum 
quantum ad effectus aut si utimur intermittere pretergressis et alienatis zodiaci 
distantiis immittentibus uirtutes ipsis 


De faciebus et claritatibus et talibus 
Conuenientie quidem igitur astrorum et signorum fere utique erunt tot 
Dicuntur autem et proprias habere facies quando unusquisque ipsorum 
eandem conseruat configurationem ad solem uel lunam quam quidem et domus 
ipsius ad illorum domos puta quando Venus uerbi gratia sextilem distantiam 
habuerit ad luminaria sed ad solem quidem uespertina existens ad lunam autem 
matutina conformiter hiis que a principio domibus 


Dicuntur autem in claritatibus propriis esse et thronis et talibus quando 
secundum duos aut plures preexpositorum modorum conuenientes fuerint locis 
in quibus deprehenduntur tunc maxime uirtute ipsorum ad effectum augmentata 
 propter similitudinem et cooperationem proprietatis conformis signorum 
Gaudere autem aiunt ipsos quando etiam si non ad ipsos fuerit conuenientia 
continentium signorum sed tamen ad eos qui sunt earundem partitionum a remotis 
quidem magis sic facta compassione communicante autem tamen secundum 
talem modum similitudine Quemadmodum quando in alienis et in locis 
contrarie partitionis deprehenduntur multum dissoluitur de propria ipsorum 
uirtute cum efficiat quandam mixtam naturam ex ea que secundum dissimilitudinem 
continentium signorum complexione 


De coniunctionibus et refluxionibus et aliis uirtutibus 
Et uniuersaliter autem coniungi quidem dicuntur precedentibus qui secuntur 
refluere autem precedentes sequentibus quamdiu utique non magna 
fuerit distantia intermedia ipsorum Accipitur autem tale siue accidat corporaliter 
siue etiam secundum aliquam traditarum figurationum 
Nisi quod ad eas quidem que per ipsa corpora coniunctiones et refluxiones 
latitudines ipsorum obseruare oportunum ad hoc quod suscipiantur soli secus 
inuicem transitus ad easdem partes transeuntis per media animalia Ad eas autem 
que per figurationes superfluum est quod tale radiis omnibus semper delatis ad 
eadem hoc est ad centrum terre et similiter undecumque coincidentibus 


Ex hiis itaque omnibus facile uisibile est quod qualitatem quidem uniuscuiusque 
astrorum considerandum ex propria et naturali ipsorum proprietate et adhuc 
ex proprietate continentium signorum uel etiam ex proprietate figurationum ad 
solem et ad angulos secundum modum expositum nobis de hiis ipsis Virtutem 
autem primo quidem ex eo quod ipsi sunt orientales et adicientes super proprios 
motus tunc enim maxime sunt fortes aut ex eo quod sunt ablatiui a proprio motu 
et occasiui tunc enim debiliorem habent effectum 
Deinde et ex eo quod qualiter habent ad orizontem attingentes quidem 
enim ad medium celi uel accedentes ad medium celi maxime sunt uirtuosi secundo 
autem quando in ipso orizonte fuerint uel accedunt ad ipsum et magis 
quando in orientali minus autem quando sub terra fuerint in medio celi aut aliter 
configurentur orienti loco Non sic autem se habentes impotentes penitus existunt 
Finis libri primi 






Hec sunt capitula libri secundi 
Diuisio totius intentionis ca m 
De proprietatibus penes omnia climata ca m 
De coaptatione regionum ad trigonalitates et ad stellas ca m 
Expositio regionum que referuntur ad unumquodque signorum ca m 
Accessus in effectus particulares eclipsium ca m 
De consideratione dispositarum regionum ca m 
De tempore effectuum ca m 
De genere dispositorum ca m 
De qualitate effectus ipsius ca m 
De coloribus eclipsium et de cometis et talibus ca m 
De initio anni ca m 
De particulari signorum natura ad consistentias ca m 
De consideratione particulari consistentiarum ca m 
De metheororum significatione ca m 


Diuisio totius intentionis 
Principaliora quidem preexpositorum nobis tabulariter ad considerationem 
particularium prenuntiationum ut summatim usque ad tanta nobis exposita sint 
Copulabimus autem iam secundum rationem consequentie particularia negotii 
de incidentibus in possibilitatem talis prenuntiationis in operando adherentes 
ubique preinductioni secundum naturalem modum 


In duas igitur maximas et principalissimas partes diuisa pronosticatione 
per astronomiam et primo quidem existente et generaliori illo quod secundum 
omnes gentes et regiones uel ciuitates accipitur quod uocatur uniuersale secundo 
autem et magis proprio illo quod secundum unumquemque hominum quod uocatur 
geneaticum conuenire existimamus de uniuersali primo facere sermonem 
Quoniam itaque hec quidem secundum maiores et fortiores causas uerti nata 
sunt magis quam ea que particulariter efficiunturcadentibus que semper debilioribus 
naturis sub potentioribus et particularibus sub uniuersalibus penitus 
necessarium utique erit uolentibus speculationem facere de uno quocumque 
multo prius de totalioribus prepertractasse 
Et ipsius autem uniuersalis speculationis hoc quidem secundum regiones 
totas accipitur hoc autem secundum ciuitates et adhuc hoc quidem secundum 
maiores et magis periodales effectus puta bellorum aut pestilentiarum aut famium 
aut terremotuum aut diluuiorum et talium hoc autem quantum ad minores 
et temporaliores quales sunt que temporum anni et que secundum magis 
et minus alteratio quantum ad remissiones aut intentiones hyemis et ardoris et 
uentorum fertilitates que et sterilitates et talia 
Vtrumque autem horum precedit merito quod penes regiones totas et quod 
secundum maiores effectus propter causam eandem cum predicta Ad horum 
autem considerationem maxime coacceptis duobus hiis conuenientia uidelicet 
signorum zodiaci et adhuc stellarum ad quelibet climata et hiis que fiunt in propriis 
partibus per tempora significationibussecundum coniugationes quidem 
solis et lune eclipticis secundum planetarum autem transitus hiis que circa 
ortus et stationes proexponemus dictorum affectuum naturalem rationem simul 
notantes summatim consideratas in omnibus gentibus ut ad omne dicatur corporales 
et morales proprietates non alienas existentes a naturali condicione conuenientium 
scilicet stellarum et signorum 




De proprietatibus secundum omnia climata 
Proprietatum igitur gentium has quidem penes totos parallelos et totos angulos 
diuidi accidit ab habitudine ipsorum ea que ad zodiacum circulum et ad 
solem 
Ea enim que secundum nos habitabili in una quartarum borealium existente 
qui quidem sub australioribus parallelis dico autem eos qui ab equinoctiali usque 
ad estiualem tropicum secundum uerticem accipientes solem et adusti sunt 
nigri corporibus et capillis crispi et asperi et figuris contracti et magnitudinibus 
tenues et natura calidi et moribus ut ad omne dicatur agrestes existunt propter 
continuitatem habitationum sub estu quos utique uocamus communiter Ethiopes 
Et non solum ipsos uidemus ita se habentes sed etiam consistentiam 
aeris ipsos continentem et alia animalia et plantas que sunt apud ipsos uidemus 
insinuantia adustionem 
Qui autem sub borealioribus parallelis dico autem eos qui sub Vrsis 
habentes locum qui secundum uerticem multum a zodiaco et calore solis distantes 
frigidi quidem sunt Propter hoc autem quia participant habundantius 
substantia humida existente maxime uegetatiua et a nullo exalata calido albi que 
 sunt colore dependentes que capillis et corporibus magni et bene referti in 
magnitudine et frigidi secundum naturam agrestes autem et ipsi moribus propter 
continuitatem habitationis in frigoreConcomitatur autem hec et hyemps aeris 
ipsos continentis et plantarum magnitudo et ferocitas animalium Vocamus 
autem hos ut ad omne dicatur Scytas 
Qui autem medii sunt inter estiualem tropicum et Vrsas neque sole facto 
apud ipsos secundum uerticem neque multum distante secundum equinoctiales 
transitus bonam contemperantiam aeris acceperunt et ipsa quidem differente 
sed non ualde magnam immutationem estuum ad frigora accipienteHinc coloribus 
sunt medii et magnitudinibus mediocres et naturis bene temperati et habitationibus 
continui et moribus domestici existunt 


Horum autem ut dicatur ad omne qui ad austrum sollertiores et artificialiores 
magis et circa diuinorum historiam copiosiores quia appropinquat zodiaco 
locus qui secundum uerticem et errantium circa zodiacum astrorum Quibus 
congrue habent et ipsi anime motus obseruatiuos et perscrutatiuos et percunctatiuos 
uocatorum proprie mathematum 
Vniuersaliter rursum qui quidem apud orientem magis sunt masculini et 
robusti animabus et omnia elucidantes Quoniam quidem orientem utique quis 
merito solaris nature existimet et partem illam diurnam et masculinam et dextram 
secundum quod etiam in animalibus uidemus dextras partes magis ydoneitatem 
habentes ad ualitudinem et robur 
Qui autem ad occasum feminini magis sunt et teneriores magis secundum 
animas et multa occultantes quoniam rursum pars ista lunaris existit luna 
semper primos ortus et post coniunctionem apparentias ab occasu faciente 
Propter hoc itaque nocturnum uidetur esse clima et femininum et sinistrum oppositum 
orientali 
 Iam autem et in singulis hiis totarum partium quedam singulares proprietates 
morum et legitimorum naturaliter assecute sunt Sicut enim in consistentiis 
continentis et in ipsis ut ad omne dicatur debitis caloribus aut frigoribus aut temperiebus 
secundum partem singularizant loca et regiones alique in magis et minus 
aut propter positionis ordinem aut eleuationem aut demissionem aut propter 
uicinantiam Adhuc autem sicut equestres quidam sunt magis propter campestritatem 
regionis et nautici propter maris uicinitatem et domestici propter aptitudinem 
 regionis ita et ex conuenientia naturali particularium climatum 
ad stellas et signa singularis modi inueniet utique quis naturas apud singulos et 
ipsas autem ut ad omne dicatur non ut secundum unumquemque semper inexistentes 
Ideo que necessarium summatim superuenire super quodcumque fuerit 
oportunum ad particulares considerationes 




De conuenientia regionum ad trigonalitates et ad stellas 
Quatuor itaque trigonalibus figuris in zodiaco consideratis ut ostensum est 
nobis per priora quod trigonalitas quidem que est secundum Arietem Leonem 
et Sagittarium borealibica id est simul aquilonaris et occidentalis est et disponitur 
quidem principaliter a Ioue propter borealitatem condisponitur autem et 
a Marte propter occidentalitatemTrigonalitas autem que secundum Taurum 
et Virginem et Capricornum notafiliotica id est simul australis et subsolana 
est et disponitur quidem rursum principaliter a Venere propter australitatem 
condisponitur autem et a Saturno propter subsolanitatem Illa uero trigonalitas 
que est secundum Geminos et Khelas et Aquarium boreafeliotica est id est simul 
borealis et subsolana et disponitur quidem principaliter a Saturno propter subsolanitatem 
 condisponitur autem et a Ioue propter borealitatemTrigonalitas 
autem que secundum Cancrum et Scorpionem et Pisces notolibica id est simul 
australis et occidentalis est et disponitur quidem rursum principaliter a Marte 
propter occidentalitatem condisponitur autem et a Venere propter australitatem 
Hiis itaque ita se habentibus et diuisa habitabili que secundum nos in 
quatuor quartas numero equales trigonalitatibus secundum latitudinem 
quidem a mari quod secundum nos a Gadibus Herculis usque ad Issicum sinum 
et deinceps usque ad orientem per montana a quibus distinguitur australis et 
borealis ipsius parssecundum longitudinem autem ab Arabico sinu et Egeo 
pelago et Ponto et Meotida palude a quibus distinguitur orientalis et occidentalis 
pars fiunt quatuor quarte conformes positioni trigonalitatum 
Vn a quidem que iacet inter boream et occidentem totius habitabilis que 
est uidelicet penes Keltogalatiam que utique communiter Europam uocamus
Huic autem opposita et ad id quod inter austrum et orientem penes orientalem 
Ethiopiam que utique Magne Asie australis pars uocatur Et iterum quod quidem 


inter boream et orientem totius habitabilis quod est penes Scithiam quod utique 
et borealis pars Magne Asie fit Opposita autem huic et ad uentum libonotum 
que penes occidentalem Ethiopiam quam utique communiter Affricam uocamus 
Iterum autem et uniuscuiusque premissarum quartarum que quidem figurata 
sunt magis apud medium totius habitabilis contrariam accipiunt positionem 
ad quartam se continentem quam quidem illa ad totam habitabilemQuarte 
enim iacentis inter boream et occidentem totius habitabilis uidelicet Europe que 
circa medium ipsius et angulariter opposita inter austrum et orientem ipsius 
quarte positionem habere uidentur et in aliis similiter ut ex hiis consequitur 
quelibet quartarum duabus oppositis trigonalitatibus coaptatur 
Aliis quidem partibus coaptatis ad uniuersalem habitudinem hiis autem 
que circa medium ad eam que secundum ipsam partem partialem oppositam 
coassumptis ad dispositionem et stellis habentibus dominationem in propriis trigonalitatibus 
in aliis quidem habitationibus rursum ipsis solis in hiis autem que 
circa medium habitabilis et illis et adhuc stella Mercurii propterea quia medius 
est ipse et communis partitionum 
Ex tali itaque ordinatione alie quidem partes prime quarte iacentes inter 
boream et occidentem totius habitabilis eius scilicet que secundum Arietem et 
Leonem et Sagittarium Disponitur autem merito a dominis trigonalitatis Ioue 
scilicet et Marte uespertinis 


Sunt autem hee secundum omnes gentes accepte Britannia Galatia Germania 
Apulia Sicilia Tyrrenia Celtica Hispania Merito autem premissis gentibus 
ut ad omne dicatur conuenit propter principatiuum trigonalitatis et propter 
condisponentes stellas insubicibiles esse et amatiuos libertatis et amatiuos armorum 
et laborum et bellicosissimos et principales et puros et magnanimos 
Propter uespertinam tamen configurationem Iouis et Martis et adhuc 
quia premisse trigonalitatis anteriora quidem masculina sunt posteriora autem 
feminina ad mulieres quidem accidit ipsos non zelotipos esse et contemptores 
uenereorum ad coitum autem masculinorum magis uacantes et magis zelotipos 
ipsis que dispositis neque turpe existimari quod fit neque ut ueraciter non uirilibus 
propter hoc et non ut mollibus euenire ut non passiue disponantur conseruare 
autem et animas in uirilitate et communicatiuas et fideles et amatiuas domesticorum 
et benefactiuas 
Et ipsarum autem harum regionum Britannia quidem et Galatia et Germania 
et Barsania magis Arieti coaptantur et Marti unde ut ad omne dicatur qui 
in ipsis magis agrestes et magis proprie licentie et bestiales existuntItalia 
autem et Apulia et Sicilia et Gallia Leoni et soli propter quod quidem principatiui 
magis sunt isti et benefici et communicatiui Tyrenia autem et Celtica et 
Hispania Sagittario et Ioui unde amor libertatis conuenit ipsis et simplicitas et 
amor puritatis 
Partes autem que sunt in hac quarta figurate circa medium habitabilis 
Thracia et Macedonia et Illiria et Ellas et Acaya et Creta adhuc autem Ciclades 
insule et adiacentia Minoris Asie et Cipri que iacent inter austrum et orientem 
totius quarte assumunt coaptationem trigonalitatis notafiliotice id est australis 
simul et orientalis eius scilicet que est secundum Taurum et Virginem et 


Capricornumadhuc autem condispositores Venerem et Saturnum et adhuc 
Mercurium Vnde habitantes regiones has commixte figurationis magis dicti 
sunt et mixti corporibus et animabus principatiui quidem et ipsi existentes et 
generosi et insubicibiles propter Martemamatores que libertatis et sue legis 
et democratici et legislatiui propter Iouem amatores autem musice et amatores 
discipline et amatores exercitii propter Mercurium et mundi in conuersatione 
propter Venerem communicatiui que et amatores extraneorum et amatores 
iustitie et amatores litterarum et in sermonibus operosissimi propter Mercurium 
misteriorum autem maxime perfectiui propter Veneris uespertinam figurationem 
Iterum autem et harum ipsarum pars qui quidem circa Kyklades et adiacentia 
Asie Minoris et Cipri Tauro et Veneri magis coaptantur unde ut in pluribus 
delicati sunt et mundi et corporis curam facientesQui autem circa Elladem 
et Acaiam et Cretam Virgini et Mercurio propter quod logici magis existunt 
et amatores discipline et circa ea que sunt anime primo studentes quam circa ea 
que corporis Qui uero circa Macedoniam et Traciam et Illiridem Capricorno et 
Saturno propter quod amatores quidem pecuniarum non ita autem domestici 
neque communicatiui legibus 
Secunde autem quarte que est penes australem partem Magne Asiae 
alie quidem partes continentes Indicam Arianem Gedrusiam Parthiam Mediam 
Persidem Babiloniam Mesopotamiam Assiriam et positionem habentes 
inter austrum et orientem totius habitabilis merito et ipse coaptantur quidem 
notafeliotice trigonalitati Tauro scilicet et Virgini et Capricorno 


Condisponuntur autem a Venere et Saturno in matutinis figurationibus 
propter quod et naturas eorum qui in ipsis utique assequentes quis inueniet hiis 
que efficiuntur a sic dominantibus Colunt enim Venerem ipsam Isim nominantes 
Saturnum autem Mithram Solis et prediuinant multi futuraImmolantur que 
apud ipsos genitalia membra propter configurationem premissarum stellarum 
spermaticarum existentium per naturam Adhuc autem calidi et coitiui et impetuosi 
ad uenerea sunt saltatiui et tripudiatores et ornatus amatores propter Venerem 
simplicis autem diete propter Saturnum 
In manifesto autem faciunt et non latenter coitus cum mulieribus propter 
orientalitatem figurationis coitus autem ad masculos execrantur Propter hec 
autem et plurimis ipsorum accidit ex matribus ipsorum natos procreare et adorationes 
pectore facere propter matutinos ortus et quia principale cordis conuenienter 
habet ad solarem uirtutem 
Sunt autem ut ad omne dicatur quantum ad alia quidem que circa stolas 
et ornatus et totaliter ad corporales habitudines delicati et feminini propter Venerem 
Quantum ad animas et electiones magne sapientie et generosi et bellicosi 
propterea quia Saturnus congrue se habet ad figuram ortuum 
Secundum partem iterum Tauro quidem et Veneri magis coaptantur Parthia 
et Media et Persia unde qui ibi stolis floretis utuntur operientes se totos 
excepto pectore et omnino sunt splendide diete et mundiVirgini autem 
et Mercurio que circa Babiloniam et Mesopotamiam et Assiriam propter quod 
et apud illos qui ibi morantur accidit esse precipuam mathematicam et obseruationem 
quinque astrorum Capricorno autem et Saturno que circa Indiam et 
Arianem et Gedrusiam unde et proprietas habitantium regionem est incompositio 
et immunditia et bestialitas 


Relique autem huius quarte partes circa medium figurate totius habitabilis 
Ydumea Profunda Syria Iudea Fenicia Caldea Orchenia Arabia felix positionem 
habentes inter boream et occidentem totius quarte accipiunt iterum coaptationem 
trigonalitatis borealibice Arietis scilicet Leonis et Sagittarii habent 
autem condispositores Iouem et Martem et adhuc MercuriumPropter quod 
isti magis aliis sunt negotiatiui et magis commutatiui et cum formidine despectatiui 
et insidiatiui et dolose anime et totaliter diuersa simulantes propter configurationem 
premissorum astrorum 
Et horum autem rursum qui quidem circa Profundam Syriam et Ydumeam 
et Iudeam Arieti et Marti magis coaptantur propter quod quidem ut ad omne 
dicatur audaces sunt et sine deo et insidiatiui Fenices autem et Caldei et Orchenii 
Leoni et soli propter quod quidem simpliciores sunt et humani et amatores 
astrologie et maxime omnium colentes solem 
Qui autem circa Arabiam Felicem Sagittario et Ioui unde consequenter 
appellationem regionis felicitas consecuta est et multitudo aromatum et hominum 
bona armonizatio ad conuersationes liberas et commutationes et negotiationes 
Tertie uero quarte que est penes borealem partem Magne Asie alie 
quidem partes continentes Yrcaniam Armeniam Matianem Bactrianem 
Caspiriam Sericam Sauromaticam Oxianem Sugdianem et iacentes inter 
boream et orientem totius habitabilis coaptantur quidem trigonalitati boreafiliotice 
id est aquilonari simul et orientali Geminis scilicet Libre et Aquario 
disponuntur autem merito a Saturno et Ioue in figurationibus orientalibus 
Propter quod quidem qui istas habent regiones colunt quidem Iouem et 
solem Ditissimi autem sunt et multi auri circa dietas autem mundi et bone 
conuersationis sapientes autem circa diuina et magi et secundum mores iusti et 
liberales et quantum ad animas magni et generosi odientes malum et federatissimi 
et supermorientes prompte pro domesticis gratia boni et sancti Ad uenereorum 


que usus reuerentes et puri in uestitu pretiosi donatiui que et alta sapientes 
que quidem ut ad omne dicatur orientalis configuratio Saturni et Iouis operatur 
Et harum autem gentium rursum que quidem circa Hyrcaniam et Armeniam 
et Matianem magis coaptantur Geminis et Mercurio propter quod quidem 
sunt facilioris motus magis et subdoli 
Que autem circa Bactrianem et Caspiriam et Sericam Libre et Veneri 
unde qui optinent regiones ditissimi sunt et amatores musicorum et magis splendide 
diete Que autem circa Sauromaticam et Oxianem et Sugdianem Aquario 
et Saturno propter quod et hee gentes magis immansuete et austere et bestiales 
Relique autem huius quarte et iacentes circa medium totius habitabilis 
Bithinia et Frigia Colchica Syria et Commagena Cappadocia Lidia Licia 
Cilicia Pamphilia situm habentes ad libonotum ipsius quarte accipiunt coaptationem 
quarte austrolibice Cancri scilicet Scorpionis et Piscium et condispositores 
Martem et Venerem et adhuc Mercurium 
Propter quod quidem qui circa regiones has colunt ut in pluribus Venerem 
tamquam matrem deorum uariis et congruis nominibus appellantes et Martem 
tamquam Adonidem aut aliter qualiter iterum nominantes et misteria quedam 
cum lamentis attribuentes ipsis Circumuoluti sunt et dolose anime et laboriosi 
et maligni et stipendiariis militiis et rapinis et captiuationibus se ingerentes et 
seruituti adicientes se ipsos et bellicis exterminationibus incidentes 
Propter Martem et Venerem et orientalem configurationem quia in trigonali 
quidem Veneris animali scilicet Capricorno Mars exaltatur in trigonali 
autem animali Martis scilicet Piscibus Venus exaltatur propter quod mulieres 
accidit omnem beniuolentiam ad uiros ostendere affectuosas que existentes et 
domus curam habentes et laboriosas et ministratiuas et totaliter laboriosas et 
subiectas 


Et horum autem rursum qui quidem circa Bithiniam et Frigiam et Colchicam 
coaptantur magis Cancro et lune Propter quod quidem ut ad omne dicatur 
uiri quidem sunt reuerentes et subditi mulierum autem plurime propter lune 
orientalem et masculinizatam figuram presunt uiris et principatiue et bellice 
sunt quemadmodum Amazones fugientes quidem uirorum concubitus amatrices 
autem armorum existentes et masculinizantes feminina omnia a pueritia abscisione 
dextrarum mamillarum propter militaria exercitia et denudatione harum 
partium quando instruunt ad ostensionem nature que deposuerit feminitatem 
Qui autem circa Syriam et Commagenam et Cappadociam Scorpioni et 
Marti propter quod multum apud ipsos accidit proprietas audacie et malignitas 
et insidiositas et laboriositas Qui autem circa Lidiam et Ciliciam et Pamphiliam 
Piscibus et Ioui unde isti magis sunt multarum possessionum et acquisitiui et 
communicatiui et liberales et fideles circa commutationes 
Relique autem quarte que est penes uocatam communiter Libiam 
alia quidem continentia Numediam Carchedoniam Africam Fazaniam Nassamonitem 
Garamanticam et Mauritaniam Getuliam Metagonitidem et situm 
habentia ad liuonotum totius habitabilis coaptantur quidem trigonalitati notolibice 
scilicet Cancro Scorpioni et Piscibus disponuntur autem merito a Marte et 
Venere secundum figurationem uespertinam 
Propter quod accidit plurimis ipsorum propter dictam stellarum conuenientiam 
gubernari sub uiro et muliere qui sunt eiusdem matris frater et soror 
uiro quidem presidente uiris muliere autem mulieribus conseruata tali successione 
Calidi que sunt ualde et precipites ad mulierum coitus ita ut nuptie fiant 
per raptus et in multis locis reges primo coeunt cum hiis que desponsantur apud 
aliquos autem et communes esse mulieres omnium 
Sunt autem amatores pulcritudinis et ornatus muliebres circumcingunt 
propter Venerem uiriles tamen sunt quantum ad animas et subdoli et magici seductores 
autem et fallaces et proiectores periculi propter Martem Horum autem 


iterum qui quidem circa Numediam et Carchidonem et Africam coaptantur 
magis Cancro et lune propter quod quidem isti communicatiui et acquisitiui existunt 
et in habundantia omni permanentes 
Qui autem circa Metagonitidem et Mauritaniam et Getuliam Scorpioni 
et Marti unde isti bestialiores sunt et pugnacissimi et carnifagi et ualde proiectores 
periculi et despectores eius quod est uiuere ut neque ab inuicem separentur 
Qui autem circa Fazaniam et Nassamonitidem et Garamanticam Piscibus et Ioui 
propter quod liberales et simplices moribus et amatores operis et bene sententiantes 
mundi que et insubicibiles sunt ut ad omne dicatur et Iouem tamquam 
Ammonem religione honorant 
Relique autem huius quarte partes et figurate circa medium totius habitabilis 
Cyrenaica Marmarica Egiptus Thebaida Oasis Trogloditica Arabia 
Azania Media Ethiopia site ad boream et orientem totius quarte accipiunt coaptationem 
trigonalitatis boreafeliotice scilicet Geminorum Libre Aquarii et condispositores 
propter hoc Saturnum et Iouem et adhuc Mercurium 
Vnde qui secundum ipsas regiones fere participant quinque planetarum 
dominatione uespertina deorum amatores quidem facti sunt et timidi ad deos et 
deo supplices et amatores planctus et mortuos terra occultant et sepeliunt propter 
uespertinam figurationem omnimodis autem consuetudinibus et legitimis et 
deorum omnimodorum religionibus utentes et in subiectionibus quidem humiles 
et timidi in presulatibus autem boni animi et magna sapientes 
Multarum autem mulierum et multi uiri et precipites et sororibus coaptati 
 et uiri multi spermatis mulieres autem facile concipientes conformiter 
regionis fecunditati Multi autem masculorum audaces et feminini quantum ad 
animas quidam autem et genitalia membra contempnentes propter configurationem 
maleficorum siderum cum Venere uespertina 


Et horum autem qui quidem circa Cyrenaicam et Marmaricam et 
maxime qui circa inferiorem regionem Egipti magis coaptantur Geminis et Mercurio 
propter quod quidem isti sunt meditatiui et intelligentes et facile applicabiles 
ad omnia et maxime circa inuentionem sapientie et diuinorum magici etiam et 
occultorum misteriorum obseruatiui et omnino sufficientes circa mathemata 
Qui autem circa Thebaydem et Oasim et Trogloditicam Libre et Veneri 
unde et ipsi calidiores sunt secundum naturas et moti et in habundantiis 
habentes conuersationes Qui uero circa Arabiam et Azaniam et Mediam Ethiopiam 
Aquario et Saturno propter quod et isti sunt carnifagi et piscifagi et pascuales 
sunt agrestem et bestialem uitam uiuentes 
 Coaptationes quidem igitur stellarum et duodecim signorum ad partiales 
gentes et proprietates ipsarum ut in pluribus summatim sint nobis dicta figuraliter 
hoc modo 


Expositio regionum que referuntur 
ad unumquodque signorum 
Exponemus autem propter facilitatem usus secundum nudam descriptionem 
singulas gentes coaptatas ad unumquodque signorum conformiter hiis que preaccepta 
sunt de ipsis secundum hunc modum 


Arietis Tauri Geminorum Cancri 
Britannia Parthia Hircania Numedia 
Galatia Media Armenia Karchedonia 
Germania Persia Matiane Affrica 
Barsania 
circa medium circa medium circa medium circa medium 
Profunda Siria Kiklades Cirenaica Bithinia 
Palestina Ciprus Marmarica Frigia 
Idumea Parua Asia Egipti inferioris regio Kolchica 
Iudea  
Leonis Virginis Libre Scorpionis 
Italia Mesopotamia Bactriane Methagonites 
Gallia Babilonia Caspiria Mauritania 
Sicilia Assiria Serica Getulia 
Apulia 
circa medium circa medium circa medium circa medium 
Fenicia Ellas Thebais Siria 
Caldea Achaya Oasis Commagena 
Orchenia Creta Trogloditica Capadocia 
Sagitarii Capricorni Aquarii Piscium 
Tirenia India Sauromatica Fazania 
Celtica Ariane Oxiane Nassamonitica 
Hispania Gedrusia Sugdiane Garamantica 
circa medium circa medium circa medium circa medium 
Arabia felix Tracia Arabia Lidia 
 Macedonia Azania Cilicia 
 Illiria Media Ethiopia Pamphilia 


Regiones omnes sunt  Expositis autem hiis rationabile et illa huic parti 
adicere quia et non errantium stellarum singule coaptantur regionibus quibuscumque 
uidentur facientes compassionem et zodiaci partes in quibus habent non 
erratice prosneuses id est adnuitiones in circulis descriptis per polos ipsius 
Et quod in principalibus ciuitatibus illa loca zodiaci maxime compassionem 
efficiunt in quibus in fundationibus ipsarum a principio sol et luna transitum 
faciebant quemadmodum in hominis generatione et angulorum maxime 
ascendens In quibus autem tempus fundationis non inuenitur ascendens in 
quibus euenit medium celi in natiuitatibus pro tempore principantium aut regnantium 


Accessus in particulares effectus eclipsium 
Hiis autem ita preconsideratis consequens utique erit de cetero effectuum 
accessus summatim percurrere et primo eorum qui accipiuntur penes totas condiciones 
regionum aut ciuitatum Erit autem modus considerationis talis Prima 
quidem igitur et fortissima talium euenientium causa fit penes eclipticas coniugationes 
solis et lune et configurationes stellarum in ipsis 
Effectus autem ipsius hoc quidem est locale secundum quod oportet 
pronosticari quibus regionibus aut ciuitatibus partiales eclipses aut etiam erraticarum 
per tempora mansorie stationes hee autem sunt Saturnus Iupiter et Mars 
quando steterint faciunt enim tunc significationesHoc autem aliquid temporale 
secundum quod tempus significationum et quantum extendi potest 


oportebit pronosticari Hoc autem generis secundum quod oportebit accipere 
circa qualia genera euenient accidentia Vltimo autem quod speciei secundum 
quod qualitatem ipsius effectus considerabimus 


De consideratione dispositarum regionum 
De primo quidem igitur et locali talem faciemus tractatum In hiis enim que 
fiunt eclipticis coniugationibus solis et lune et maxime circa magis sensibiles 
considerabimus locum zodiaci eclipticum et regiones coaptatas trigonalitati ipsius 
loci et similiter que ciuitatum habeant compassionem ad signum eclipsis uel ex 
ascendente et loco luminarium in constructione ciuitatis uel ex mediatione celi 
tunc regnantium 
In quibuscumque autem regionibus uel ciuitatibus inuenerimus premissam 
coaptationem circa omnes quidem ut ad omne dicatur existimandum fore aliquod 
accidens maxime autem circa eas que rationem habent ad ipsum signum 
eclipsis et in quibuscumque ipsarum apparet eclipsis super terram existens 


De tempore effectuum 
Secundum autem et temporale capitulum secundum quod tempora significationum 
et quantitatem durationis conuenit discernere considerabimus 
modo tali Hiis enim que in eodem tempore fiunt eclipsibus solaribus et lunaribus 
non secundum omnem habitationem in eisdem horis temporalibus factis neque 
quantum ad magnitudines obtenebrationum aut quantum ad tempus durationum 
secundum equalitatem ubique acceptis primo quidem secundum eclipticam 


horam in unaquaque habitationum rationem habentium ascendens et angulos 
sicut in natiuitate disponemus 
Deinde et ad quot horas equinoctiales in unaquaque habitatione protenditur 
obtenebratio eclipsis Hiis enim exquisitis quotcumque equinoctiales 
horas inuenerimus in solari quidem eclipsi ad tot annos durare quod efficitur existimabimus 
in lunari autem ad tot menses Principiis tamen et maioritate totius 
consideratis ex habitudine loci ecliptici ad angulos 
Apud orientalem enim orizontem locus accidens inchoationem simptomatis 
in primis quatuor mensibus a tempore eclipsis significat et totales excessus 
circa primam tertiam partem temporis quod est ad totam durationem apud angulum 
autem medii celi in secundis quatuor mensibus et in media tertia parte 
apud occidentalem autem orizontem in tertiis quatuor mensibus et in ultima 
tertia parte 
Particularibus autem remissionibus et intentionibus a medio coniugationibus 
quando in locis causam efficientibus uel in locis configuratis eis euenerint 
similiter consideratis et ab aliis ad hec accedentibus quando scilicet astra factiua 
effectus ortus uel occasus uel stationes uel in extremo noctis apparentiam 
fecerint configurata fuerint signis causam habentibus quoniam orientia quidem 
uel stationaria intentiones faciunt simptomatum occumbentia autem et sub radiis 
existentia aut extremitate noctis facientia precessiones id est retrogradationes 
remissionem effectuum faciunt 




De genere dispositorum 
Tertio autem existente capitulo eo quod generis per quod oportet accipere 
 circa qualia genera eueniet simptoma Accipitur et hoc per proprietatem signorum 
et formam in quibuscumque extiterint eclipsium loca et ille stellarum 
erraticarum 
et fixarum que habent dominium signi eclipsis et eius quod est 
penes angulum qui est ante eclipsim 
Accipitur autem horum dominium in erraticis quidem stellis sic Qui 
enim plures habet rationes ad ambo exposita loca scilicet ad locum eclipsis et ad 
locum anguli ipsum sequentis secundum propinquissimas et apparentes coniunctiones 
aut defluxus et configurationes rationem habentes et adhuc secundum 
dominium domorum et trigonalitatum et exaltationum aut etiam terminorum 
ille accipiet solus gubernationem 
Si autem non idem inueniatur dominus eclipsis et anguli duorum illum assumendum 
qui ad utrumque locum plures habet coaptationes ut premissum est 
Si autem ambo easdem habeant rationes preferimus dominum eclipsis Si autem 
plures inueniantur secundum utrumque similes eum qui fuerit magis in cuspide 
aut in usu fortiorem aut eum qui est magis dominus partitionis preferimus in 
gubernationem 
In fixis autem coassumemus illam que cum loco ecliptico in usu fortior 
fuerit primam fulgidarum in ascendente angulo secundum apparentes figurationes 
determinatas nobis in prima compilatione nouem modorum et eam que 
fuerit in apparente dispositione secundum horam eclipticam uel simul oriens uel 
celum medians cum eo qui secundum sequentia angulo loci eclipsis 


Consideratis autem ita hiis que ad causam simptomatis coassumuntur 
astris conspeculabimur signorum formationes in quibus fuerint eclipsis et astra 
dominium habentia tamquam ab horum proprietate et qualitas dispositorum 
generum ut ad omne dicatur accipienda sit 
Signa enim que sunt humane forme circa circulum qui est per medium 
animalium et que penes stellas fixas circa hominum genus faciunt quod efficitur 
Aliorum autem terrestrium quadrupedia quidem circa similia brutorum animalium 
reptilia autem circa serpentes et talia Et iterum feralia quidem circa 
indomita animalia et nociua humani generis Domestica autem circa utilia et 
mansueta et cooperatiua in bonum proportionaliter hiis que per singula formis 
ut puta equorum uel bouum uel ouium et talium 
Adhuc autem terrestrium que quidem apud Vrsas magis circa repentinos 
terre motus que autem circa meridiem circa inexpectatos ex aere fluxus Rursum 
autem principalia quidem loca existentia in alatorum formis ut in Virgine et 
Sagittario in Aue Aquila et talibus circa uolatilia et maxime circa ea que 
ueniunt in alimentum hominum simptoma faciunt in natatilibus autem circa 
aquatilia et pisces 
Et horum in marinis quidem puta in Capricorno Cancro Delfine circa 
marina et adhuc circa deductiones uasorum marinorum in fluuialibus autem 
uelut in Aquario et Piscibus circa fluuialia et fontalia circa Nauem autem circa 
ambo genera 
Eodem autem modo in tropicis aut equinoctialibus existentia communiter 
quidem circa consistentias aeris et circa conuenientia singulis ipsorum 
tempora efficiunt significationes singulariter autem et circa terre nascentia Existentia 
enim circa uernale equinoctium circa germina fructuum arborum puta 
uinee ficulnee et congerminantium Secundum estiualem autem uersionem 
circa fructuum collectiones et repositiones in Egipto autem singulariter circa 


inundationem NiliPenes autumpnale autem equinoctium circa sementem 
et herbalia et talia Secundum hyemalem autem uersionem circa olera et circa 
genera auium uel piscium illo tempore apparentia Adhuc autem equinoctialia 
quidem sacris et religionibus circa deos significationes insinuant tropica autem 
circa transmutationes aerum et ciuilium consuetudinum fixa autem circa fundamenta 
et edificia bicorporea autem circa homines et reges 
Similiter autem et que apud orientem magis habent positionem in tempore 
eclipsis circa fructus et iuuenilem etatem et circa fundamenta quod futurum 
est significant que autem apud medium celi super terram circa sacra et reges 
et mediam etatem que autem apud occasum circa legitimorum transmutationes 
 et senilem etatem et circa mortuos 
Circa quotam autem partem subiecti generis dispositio eueniet et magnitudo 
obtenebrationis eclipsium insinuat et habitudines astrorum causam imprimentium 
ad eclipticum locum Vespertina enim figurata ad solares eclipses 
matutina uero ad lunares super minus ut ad omne dicatur disponunt diametrizantia 
autem circa dimidium matutina autem figurata ad solares uel uespertina 
ad lunares super plurimum 


De qualitate ipsius effectus 
Quartum capitulum de ipsa qualitate effectus hoc est utrum bonorum uel 
contrariorum sit effectiuus et quantorum in utroque secundum proprietatem 
speciei Hoc autem deprehenditur ab effectiua natura stellarum dominantium 
super principalia loca et a commixtione ad inuicem et ad loca in quibus utique 
fuerint existentes 
Sol quidem enim et luna ordinatores et quasi presides sunt aliorum cum 
sint ipsi causa eius quod secundum actum totius et dominationis astrorum et 


adhuc fortitudinis et debilitatis dominantium Speculatio autem commiscitiua accipientium 
dominium ostendit effectuum qualitatem 
Incipimus autem a proprietate effectiua per singulos planetarum illud 
communiter preexponentes gratia admonitionis capitularis quod quando uniuersaliter 
dicimus aliquod quinque astrorum complexionem et efficaciam similis 
nature existimandum siue ipsa in propria fuerit dignitate siue fixarum aliqua 
uel zodiaci locorum aliquis secundum congruam sibi complexionem consideretur 
quemadmodum utique si naturarum et qualitatum ipsarum et non astrorum 
extiterint appellationes et quod in commixtionibus rursum non solum commixtionem 
planetarum ad inuicem oportet considerare sed etiam commixtionem ad 
ea que participant eandem naturam siue sint stelle fixe siue loca zodiaci et hoc 
secundum assignatas ipsorum coaptationes ad planetas 
Saturnus quidem igitur solus dominationem accipiens uniuersaliter 
quidem causa est corruptionis per infrigidationem Singulariter enim circa homines 
quidem facto simptomate egritudines longas et ptises et consumptiones et 
humidorum molestationes et reumatismas et quartanarias molestationes et cordis 
refugationes et defectus et constrictiones luctus et timores et mortes maxime 
etate prouectorum efficit 
Brutorum autem animalium circa utilia ut ad omne dicatur raritatem et 
eorum que fuerunt corruptiones corporales et egritudinales a quibus et homines 
utentes condispositi corrumpantur Circa consistentiam autem aeris grauitates 
aeris et nubositates et caligines adhuc nebularum multitudinem non bonarum sed 
corruptiuarum a quibus et ledentia humanam naturam reptilium congregantur 
Circa flumina autem uel maria communiter quidem hiemes et caruanarum 
nauigia et nauigationis difficultates et piscium indigentiam et corruptionem singulariter 
autem in mari quidem retractationes aquarum et refluxus in fluminibus 
autem excrescentias et malignitatem fluuialium aquarum 


Circa terre autem fructus defectum et raritatem et perditionem maxime 
eorum que producuntur ad necessarias oportunitates ab eruca uel locusta uel a 
kathaclismis uel inundatione aquarum uel a grandine uel a talibus ut pertingat ad 
pestilentiam et talem hominum perditionem 
Iupiter autem solus dominationem sortiens uniuersaliter quidem augmentationis 
est factiuus Singulariter autem circa homines eueniente effectu 
glorias perficit et annos bonos et habundantias et consistentias pacificas et ydoneorum 
incrementa bonas que habitudines corporis et anime adhuc autem beneficia 
et dona a regibus et illorum ipsorum augmentationes et magnitudines et 
magnanimitates uniuersaliter que felicitatis est causa 
Circa bruta autem animalia eorum quidem que ad humanum usum bonitatem 
et magnam copiam facit eorum autem que ad contrarium corruptionem et 
interitum Bene temperatam autem aeris consistentiam terre nascentium efficit 
caruanarum que bonas nauigationes et fluminum moderatas excrescentias et fructuum 
felicitatem et quecumque hiis similia 
Mars autem solus gubernationem accipiens uniuersaliter quidem est 
causa corruptionis per exsiccationem Singulariter autem circa homines quidem 
eueniente simptomate bella efficit et seditiones intestinas et captiuitates et seruitutes 
et insurrectiones et iras presidum et per talia mortes repentinas adhuc 
autem egritudines calidas et tertianas molestias et sanguinum eductiones et 
acutas per uiolentiam mortes maxime eorum qui perfecte etatis similiter autem 
et uiolentias et iniurias et illegalitates incensiones que et homicidia et rapinas et 
depredationes 
Circa aeris autem consistentiam estus et uentos calidos pestilentiales 
et contabefactiuos et fulminum dimissiones et incensionum et carentias pluuie 
Circa maria autem caruanarum repentina nauigia per uentos inordinatos uel per 
tempestates uel per talia fluminum autem defectus aquarum et exsiccationes fontium 
et corruptionem aquarum potabilium 


Circa ea autem que super terram ydonea ad usum humanum brutorum que 
animalium et ex terra nascentium raritatem et corruptionem fructuum 
que fit ex inflammationibus caumatis aut per brucum aut per concussionem uentorum 
aut ex combustione in apotecis 
Venus autem sola domina existens accidentis uniuersaliter quidem 
consimilia Ioui efficit cum quadam ueneritate Singulariter autem circa homines 
quidem glorias et honores et alacritates et bonos status bonas que nuptias et multitudinem 
filiorum et complacentias ad omnem coaptationem et possessionum 
augmentationes et dietas mundas et decentes et ad uenerabilia preciosas
Adhuc autem corporales euexias et ad presides coaptationes et principum luxurias 
Circa aerem autem uentorum temperantias et humectationum et uegetatiuissimorum 
 consistentias aeris bonitatem et puritatem et fecundarum aquarum 
delicatas exuberantias caruanarum que faciles nauigationes et eufortunia et lucra 
et fluminum plenas inundationes In animalibus autem boni usus et terre fructibus 
maxime habundantiam et fertilitatem et profectum efficit 
Mercurius autem dominationem accipiens uniuersaliter quidem ac 
si esset commixtus unicuique aliorum coaptatur illorum naturis Singulariter 
autem est omnium magis commotiuus et in humanis quidem effectibus acutus 
et operosissimus et ad intentum bene industrius predatiuorum processuum et 
temptatiuorum et latrociniorum et inuasionum adhuc autem difficilis nauigationis 
factiuus est in configurationibus ad maleficos egritudinum que siccarum causa et 
efimerinarum significationum et ptisis cum tussi et resolutioneEffectiuus est 
et eorum que accidunt circa sacerdotalem sermonem et circa deorum religiones 
et regales processus et permutationis consuetudinalium aut legitimorum per 
tempora conuenientes complexioni ad unumquodque astrorum semper 


Per comparationem autem ad continens magis siccus existens et facile mobilis 
propter propinquitatem ad solem et propter uelocitatem reuolutionis uentorum 
inordinatorum et acutorum et facile mutabilium maxime motiuus existit 
tonitruorum que merito et incensionum et hyatuum et terremotuum et coruscationum 
effectiuus est Et corruptionis que circa utilia animalium et plantarum 
euenit per hec aliquando factiuus aquarum que et fluminum in occasu quidem 
priuatiuus in ortu autem adimpletiuus 
Singulariter quidem igitur propriam naturam optinens unusquisque talia 
efficit Commixtus autem alius alii penes configurationes et animalium diuersitates 
 et secundum habitudines ad solem proportionaliter que in effectibus commixtionem 
accipiens proprietatem uariam existentem circa effectum mixtam ex 
communicatis naturis operatur 
Cum autem sit infinitum et impossibile secundum unamquamque commixtionem 
proprium effectum describere et omnes simpliciter secundum quemcumque 
modum figurationes pertractare tam multipliciter consideratas merito 
utique delinquatur species talis sollicitudini et studio mathematici circa iudicia 
particularia 
Obseruare autem oportet et qualiter se habent astra habentia dominium 
effectus in coaptatione ad ipsas regiones et ciuitates quibus simptoma futurum 
significatur Benefica quidem enim existentia astra et coaptata dispositis et non 
superata ab hiis que sunt contrarie partitionis adhuc magis efficiunt commodum 
quod est secundum suam naturam sicut non coaptata uel superata ab 
oppositis minus prosunt 


Nociue autem complexionis existentia illa que dominium effectus habent 
si quidem fuerint coaptata dispositis uel superata fuerint ab hiis que sunt contrarie 
partitionis minus ledunt si autem neque gubernationem habeant regionum 
neque superentur ab hiis que se habent domestice ad istos ualidiorem ex complexione 
corruptionem inferunt 
Attamen ut ad omne dicatur illi hominum coincidunt uniuersalibus passionibus 
quicumque utique secundum proprias natiuitates principalissima loca 
dico autem loca luminarium uel loca angulorum habuerint eadem hiis que efficiunt 
causam uniuersalium simptomatum hoc est locis eclipticis uel etiam diametraliter 
oppositis Horum autem incertissime et ineuitabiles maxime si sunt 
per gradum ydemptitates aut diametrales oppositiones locorum eclipticorum ad 
alterum luminarium 


De coloribus eclipsium et cometarum et talium 
Obseruandum autem ad uniuersales effectus et colores eclipsium uel ipsorum 
luminarium uel consistentiarum que fiunt circa ipsa puta uirgarum uel 
halo uel talium Nigri quidem enim uel uirides apparentes fiunt significatiui 
eorum que dicta sunt de natura Saturni albi autem eorum que in Ioue rubei 
autem eorum que de Marte flaui autem eorum que de Venere uarii autem eorum 
que de Mercurio 
Et si quidem in totis corporibus luminarium aut in totis locis circa ipsa proprietas 
coloris facta uideatur circa plurimas partes regionum erit euentus si 
autem ex parte quacumque circa illam partem solam ad quam nuitio proprietatis 
facta fuerit 
Obseruandum autem adhuc et apparitiones cometarum consistentes aut 
penes ecliptica tempora aut quandocumque ad uniuersales effectus puta uocatarum 


trabium uel tubarum uel pithiarum et talium tamquam effectiuas 
quidem per naturas proprietatum Martis et Saturni et bellorum et estuum aut 
commotiuarum seditionum et hiis accidentium Significantes autem per partes 
quidem zodiaci in quibus consistentie ipsorum apparuerint et per adnuitiones 
secundum figuras come loca quibus inferunt simptomata 
Per ipsas autem quasi formas consistentie speciem effectus et genus circa 
quod passio eueniet per tempus autem mansionis durationem simptomatum per 
habitudinem autem ad solem inchoationem quoniam quidem matutine quidem 
ad multum apparentes celerius insinuant uespertine autem tardant ia 


De innouatione anni 
Ostensa autem uia circa uniuersalia condicionum regionum et ciuitatum 
reliquum utique erit et de particularioribus pertractare dico autem de hiis que 
annuatim circa tempora anni efficiuntur ad quam considerationem et de uocata 
neomenia anni congruum utique erit preaccipere Quod quidem igitur conuenit 
esse principium hoc restitutionis solis circa unamquamque girationem palam est 
ex se et a uirtute et a nominatione 
Quod autem principium ponet utique aliquis in circulo quidem ipso solo 
simpliciter neque utique intelligetur in zodiaco autem sola utique merito principia 
accipiet puncta que ab equinoctiali et tropicis determinantur hoc est duo 
equinoctialia et duo tropica Hic tamen aliquis iam dubitabit quo de quatuor 
principali utetur secundum simplicem quidem igitur et circularem naturam 
nichil ipsorum est tamquam in uno principio principale 
Vsi sunt autem qui de hiis scripserunt unum aliquod supponentes differenter 
unoquoque de quatuor tamquam principio inducti per aliquas congruas 


rationes et naturales compassiones Et enim habet singulare aliquid partium 
harum unaqueque a quo utique principium et nouus annus merito iudicetur 
Vernale 
quidem equinoctium propterea quod primo tunc incipit fieri dies maior 
nocte et quia humidi temporis est hanc autem naturam tamquam etiam priorem 
dicimus incipientibus generationibus plurimam inesse 
Tropicum autem estiualem propterea quod penes ipsum maxima dies efficitur 
apud Egiptios et Nili inundationem et Canis stelle ortum deprehendi Autumpnale 
autem equinoctium quia facta est iam fructuum omnium collectio et 
tunc ab alio principio sementem futurorum seminant Yemalem autem tropicum 
propterea quod tunc primo incipit magnitudo diei incrementum accipere post 
diminutionem 
Conuenientius autem mihi uidetur et magis naturale ad annuales considerationes 
quatuor principiis uti obseruando propinquissime sibi prius factas solis et 
lune coniugationes coniunctionales aut pleniluniares et harum maxime rursum 
eclipticas ut a principio quidem quod est penes Arietem uer quale sit consideremus 
ab eo autem quod est penes Cancrum estatem ab eo uero quod est penes 
Chelas autumpnum ab eo autem quod est penes Capricornum yemem 
Vniuersales quidem enim temporum qualitates et consistentias sol facit 
secundum quas et penitus inexperti mathematicorum habent pronosticationem 
futuri Adhuc autem et signorum proprias ad hoc significationes uentorum et totaliorum 
naturarum assumendum 
Alterationes autem in magis aut minus secundum tempora uniuersaliter 
 quidem rursum coniugationes que fiunt circa predicta puncta et planetarum 
ad ipsas configurationes ostendunt particulariter quidem et que per 
singula XII signa coniunctiones et plenilunia et astrorum concursus quam utique 
mensualem speculationem aliquis appellabit 
 Cum autem ad hoc debeant preexponi particulares secundum animalia 
ad anni consistentias naturales proprietates et adhuc secundum unumquodque 
astrum coaptationem quidem planetarum et similis complexionis fixarum ad 


aerem et uentos et adhuc conuenientiam totorum duodecim signorum ad uentos 
et tempora singula declarauimus in prioribus Reliquum autem utique erit et de 
particulari animalium natura dicere 


De particulari animalium natura ad consistentias 
Arietis quidem igitur signum uniuersaliter quidem est propter equinoctialem 
significationem tonitruosum et grandinosum Particulariter autem in 
magis aut minus a proprietate stellarum fixarum que sunt penes ipsum priora 
quidem ipsius pluuiosa et uentosa media autem bene temperata sequentia 
autem estuosa et pestilentialia Borealia autem estuosa et corruptiua australia 
autem cristallosa et frigida 
Tauri autem signum uniuersaliter quidem est significatiuum ambarum 
complexionum et subcalidum Particulariter autem precedentia quidem ipsius 
et maxime que penes Pliades commotionalia et uentosa et caliginosa media 
autem humectatiua et frigida sequentia autem et que penes Yadem ignea et tonitruosa 
et coruscationis factiua Borealia autem bene temperata australia autem 
motiua et inordinata 
Geminorum autem signum uniuersaliter quidem est temperantie factiuum 
Particulariter autem precedentia quidem ipsius humectantia et corruptiua 
media autem temperata sequentia autem mixta et inordinata Borealia autem 
spirituosa et terremotus factiua australia autem sicca et estuosa 
Quod autem Cancri est signum uniuersaliter quidem est serenum et calidum 
Particulariter autem precedentia quidem ipsius et que penes Presepe suffocatiua 
media autem temperata sequentia autem spirituosa Borealia autem et australia 
ignea et estuosa 


Quod autem Leonis uniuersaliter quidem est spirituosum et suffocatiuum 
Particulariter autem precedentia quidem ipsius suffocatoria et pestilentia 
media autem temperata sequentia autem uaporatiua et corruptiua Borealia autem 
motiua et ignea australia autem humectatiua 
Quod autem Virginis uniuersaliter quidem est humectatiuum et tonitruosum 
Secundum partem autem precedentia quidem ipsius calidiora et corruptiua 
media autem temperata sequentia autem aquosa Borealia autem spirituosa 
australia autem temperata 
Quod autem Chelarum uniuersaliter quidem est uersatiuum et permutatiuum 
Secundum partem autem precedentia quidem ipsius et media sunt 
temperata sequentia autem aquosa Borealia autem spirituosa australia autem 
uaporosa et pestilentialia 
Quod autem Scorpionis uniuersaliter quidem est tonitruosum et igneificum 
Secundum partem autem precedentia quidem ipsius nebulosa media 
autem temperata sequentia autem terremotus factiua Borealia uero estuosa 
australia autem uaporosa 
Quod uero Sagittarii uniuersaliter quidem est spirituosum Secundum 
partem autem precedentia quidem ipsius humectatiua media autem temperata 
sequentia autem igneifica Borealia autem spirituosa australia humectatiua et 
permutabilia 
Quod autem Capricorni uniuersaliter quidem est humectatiuum Secundum 
partem autem precedentia quidem ipsius estuosa et corruptiua media 
autem temperata sequentia autem inundationum motiua Borealia uero et australia 
humectatiua et corruptiua 
Quod autem Aquarii uniuersaliter quidem est frigidum et aquosum 
secundum partem autem precedentia quidem ipsius humectatiua media autem 
temperata sequentia autem spirituosa Borealia autem estuosa australia autem 
nebulosa 
Quod autem est Piscium uniuersaliter quidem est frigidum et spirituosum 
Secundum partem autem precedentia quidem ipsius temperata media autem humectatiua 
sequentia autem estuosa Borealia autem spirituosa australia autem 
aquosa 


De particulari consideratione consistentiarum 
Cap m 
Hiis autem ita expositis qui secundum partem accessus significationum 
continent modum hunc Vn u s quidem enim est qui magis in totalitate consideratur 
ad quartas secundum quem obseruare ut diximus oportebit eas que fiunt 
proxime ante tropica et equinoctialia puncta coniunctiones aut plenilunia et 
secundum gradum uel coniunctionalem uel pleniluniarem in unoquoque inquisitorum 
climatum angulos ut in natiuitate disponere 
Deinde dominatores accipere coniunctionalis aut pleniluniaris loci et anguli 
sequentis ipsum secundum modum ostensum in prioribus de eclipsibus et 
ita uniuersale quidem considerare ex proprietate quartarum quod autem magis 
aut minus intentionum et remissionum ex natura dominantium pertractantes 
qualis que qualitatis sint et qualium consistentiarum motiui 
Secundus autem est supergressus qui mensis secundum quem oportebit 
 illud solum obseruantes quod coniunctione quidem eueniente propinquissime 
adiacenti tropico aut equinoctiali puncto utemur etiam coniunctionibus 
usque ad sequentem quartam plenilunio autem pleniluniis 
Considerare autem similiter angulos et dominatores amborum locorum 
et maxime propinquissimas apparitiones contactus et defluctus errantium 
astrorum 
proprietates que ipsorum et locorum et qualium uentorum sint motiua 
ipsa et partes signorum in quibus utique existunt adhuc autem et cui uento 
latitudo lune adnuit secundum obliquationem a zodiaco quatinus ex omnibus 
hiis secundum dominationem consistentias ut in omnibus mensibus et uentos 
precognoscamus 
Tertium autem est adhuc magis particulares significationes remissionum 
et intentionum obseruare Consideratur autem et hoc per particulares solis et 
lune configurationes non solum per coniunctiones coniunctionales aut pleniluniares 
sed etiam per eas que secundum dichotomias inchoante ut ad omne dicatur 


effectus alteratione ante tres dies aliquando autem et post tres occursus 
ad solem equilibrati et per id quod penes singulas talium stationum aut etiam 
aliarum puta trinarum aut sextilium ad planetas configurationum 
Conformiter enim harum nature et alt erationis proprietas deprehenditur 
consone naturalibus coaptationibus inspectorum astrorum et signorum ad continens 
et ad uentos 
Ipsarum autem harum particularium qualitatum cotidiane intentiones 
efficiuntur maxime quidem quando fixarum fulgentiores et efficaciores apparitiones 
matutinas aut uespertinas orientales aut occidentales faciunt ad solem 
Vertunt enim ut in pluribus particulares consistentias ad suas naturas nichil 
autem minus et quando alicui angulorum luminaria superferuntur 
Ad tales enim ipsorum habitudines que per horam fiunt remissiones et 
intentiones consistentiarum permutantur sicut ad eas que lune effusiones maris 
et refluxus Et uentorum uersiones maxime circa tales luminarium angulationes 
efficiuntur ad quoscumque uentos latitudo lune deprehensa fuerit faciens adnuitiones 
Vbique tamen oportet attendere quomodo principali quidem uniuersaliter 
et prima supposita causa sequente autem ea que particularium euentuum et quod 
confirmatur maxime et fortificatur efficacia quando stelle que dominantur uniuersalibus 
naturis particularibus fuerint configurate 


De ea que ex metheoris significatione 
Oportune autem erunt utique ad pronosticationes particularium significationum 
et obseruationes signorum que fiunt circa solem et lunam et astra Solem 
quidem igitur obseruandum ad consistentias quidem diei orientem ad nocturnas 
autem occumbentem ad durantes autem secundum configurationes ad lunam 
tamquam unaquaque configuratione presignificante consistentiam usque ad sequentem 
 configurationem ut ad omne dicatur 


Mundus quidem enim et non adumbratus et bene status et sine nube oriens 
aut occumbens serene consistentie est significatiuus Varium autem circulum 
habens aut rubeum uel radios rubeos emittens uel ad exteriora uel ad se ipsum in 
profundum uel eas que dicuntur nubes parelie habens ex una parte uel figuras 
nubium ruphas et quasi longos radios protendens uentorum ualidorum est significatiuus 
et talium ad quos angulos utique predicta signa fuerint 
Niger aut subuiridis oriens aut occumbens cum nubositate uel halo habens 
circa se unam uel etiam duas aut secundum unam partem aut etiam ex ambabus 
partibus nubes parelias et radios subuirides aut nigros tempestatum et pluuiarum 
est significatiuus 
Lunam etiam obseruandum in transitu ante tres uel post tres dies a coniunctionibus 
et pleniluniis et dichotomiis Subtilis quidem enim et munda apparens 
et nichil habens circa se serene consistentie est significatiuaSubtilis 
autem uel rubicunda et totum circuitum eius quod non illuminatur habens patentem 
et submotum uentorum est significatiua ad quamcumque partem maxime 
fecerit adnuitionem Nigra autem uel uiridis uel rubicunda et spissa considerata 
tempestatum et imbrium est significatiua 
Obseruandum autem et areas que fiunt circa ipsam Si quidem enim fuerit 
una et ipsa munda et quiete marcescens serenam consistentiam significat si autem 
due uel etiam tres fuerint tempestates significant rubee quidem existentes et 
quasi disrupte eas que per ualidos uentos caliginose autem et grosse eas que per 
nubositates uirides autem uel nigre et rupte eas que per ambo et quanto utique 
plures fuerint tanto maiores 


Et aree autem consistentes circa stellas erraticas et circa fulgentes fixarum 
insinuant conuenientia coloribus suis et appellationibus eorum que intus deprehenduntur 
Et fixarum autem que ad aliquam multitudinem uicine sunt obseruandum 
colores et magnitudines Fulgentiores enim et maiores uise ultra consuetas fantasias 
ad quamcumque partem fuerint uentos a proprio loco significant 
Quin immo etiam nebulosarum conuolutionum singulariter puta Presepis 
et talium si serenitate existente consistentie obscure et quasi non apparentes uel 
ingrossate uideantur copie aquarum sunt significatiue pure autem et quasi saltantes 
continue ualidorum spirituum sunt significatiue 
Et eorum autem que fiunt per tempora in excelsis cometarum quidem 
conuolutiones semper siccitates et uentes significant et tanto maiores quanto 
utique ex pluribus partibus et ad multum consistentia fuerit Discursus autem et 
iaculationes astrorum si quidem ab uno fiant angulo uentum ab illo significant 
si autem a contrariis instabilitatem uentorum si autem a quatuor omnimodas 
tempestates usque ad tonitrua et coruscationes et talia 
Eodem autem modo et nubes uelleribus lanarum existentes similes fiunt 
aliquando presignificatiue hyemalis temporis Yrides autem per tempora consistentes 
yemem quidem ex serenitate serenitatem autem ex yeme presignificant 
Vt ad omne dicatur colligendo uniuersaliter fantasie aeris que fiunt proprii coloris 
similia significant hiis que efficiuntur a propriis simptomatibus secundum 
preostensa per priora 
Speculatio quidem igitur uniuersalium et eorum que magis in totalitate 
considerantur et eorum que in particulari usque ad tanta nobis capitulariter 
insinuata sit Eius autem que est secundum geneatici sermonis speciem pronosticationis 
tractatus in consequentibus secundum conuenientem consequentiam 
aggrediemur 
Explicit liber secundus 






Hec sunt capitula libri tertii 
Prohemium de ordine sequentis intentionis ad precedentem ca m 
De seminatione et partu ca m 
De gradu oroscopi ca m 
Quomodo oportet accipere horam ca m 
Diuisio geneatici sermonis ca m 
De parentibus ca m 
De fratribus ca m 
De masculinis et femininis ca m 
De gemellis ca m 
De monstris ca m 
De hiis qui non nutriuntur ca m 
De annis uite ca m 
De forma et corporali complexione ca m 
De lesuris et passionibus corporalibus ca m 
De qualitate animarum ca m 
De passionibus animalibus ca m 




Prohemium 
Pertractata nobis in precedentibus theoria que est circa uniuersalia simptomata 
tamquam principaliore et que in multis preualere potest super euentus 
qui contingunt circa unumquemque hominum secundum proprietatem nature 
quorum pronosticam partem uocamus geneaticum sermonem potentiam quidem 
unam et eandem ambarum specierum existimari oportet et circa theoricum 
Quoniam quidem uniuersalium et eorum que penes unumquodque simptomatum 
causa quidem errantium stellarum et solis et lune motus pronosticatiua autem 
scientionalis obseruatio uersionis suppositarum ipsis naturarum penes eos qui similis 
figure celestium transitus per continens uerumtamen in quantum uniuersalis 
quidem effectus maior et perfectior particularis autem non similiter 
Principia non iam eadem ambarum esse putandum a quibus celestium dispositionem 
supponentes attemptamus pronosticari ea que per figurationes tunc 
significantur Sed uniuersalium quidem multa eo quod non habemus unum totius 
et hec non a suppositis semper accepta sed etiam a continentibus et causas 
ferentibus fere enim omnia a perfectioribus eclipsibus et annotabiliter concurrentibus 
stellis consideramus Eorum que sunt circa unum quemlibet hominum 
et unum et multa unum quidem principium seminum commixtionis et hoc 
enim habemus multa autem scilicet superuenientes ad primum principium significationes 
secundum consequentiam continentium hic tamen merito precedit 
unum quoniam hoc et alia efficit 
Hiis autem sic habentibus a primo quidem principio considerantur uniuersales 
proprietates concretionis per alia autem ea que eueniunt per tempora ad 
magis et minus secundum dictas deinceps annorum diuisiones 




De seminatione et partu 
Temporali autem principio generationum hominum existente per naturam 
quidem eo quod secundum seminationem uirtute autem 
et secundum accidens partu ex utero in hiis quidem quorum scitur tempus 
seminationis uel casualiter uel per obseruationem illi magis ad proprietates corporis 
et anime conuenit attendere considerantes operationem configurationis 
stellarum secundum tempus illud 
Semel enim in principio sperma quale factum aliqualiter ex influentia continentis 
quamuis differens fiat hoc secundum consequentia corporis formatiua 
tempora ipsum conuenientem solam materiam naturaliter congregans ad se secundum 
incrementum adhuc magis assimilatur proprietati prime qualitatis 
In non cognoscentibus autem quod quidem quasi in omnibus accidit principio 
quod est secundum partum attendere necessarium tamquam maximo et 
ipso solo hoc a primo deficiente eo quod per illud et ea que ante partum possint 
precognosci Et enim si hoc quidem dixerit utique aliquis principium hoc 
autem uelut katarchen id est optentionem principii magnitudo ipsius tempore 
quidem fit posterior equalis autem et perfectior magis uirtute fere autem iuste 
illud quidem utique nominabitur spermatis humani generatio hoc autem 
hominis Plurima enim tunc assumit infans que non prius aderant ipsi quando in 
utero erat et ipsa propria solius humane nature corporalis que formatio 
Quamuis nichil ad hoc quod taliter sit uideatur ipsi conferre continens secundum 
partum tamen ad ipsum prodeundum in lucem secundum conuenientem 
continentis figurationem confert natura post perfectionem impetum exitus 
faciente ad consistentiam similis modi ei qui particulariter a principio formauit 
Quare rationabile et talium existimari significatiuam esse figurationem astrorum 
que est penes partum non quasi factiuam tamen omnino sed quasi ex necessitate 
et secundum naturam uirtute simillimam factiuo 


Proposito autem secundum presens nobis existente et hanc partem 
prosequi secundum protestatam in principio huius compilationis ratiocinationem 
de eo quod possibile est talis pronosticationis antiquum quidem modum predicendi 
recusabimus propter usus difficultatem et inexplicabilitatem illum uidelicet 
modum qui secundum speciem optentiuam astrorum omnium uel plurium cum 
sit multiplex et fere infinitus si quis uelit omnimoda diligentia pertractare et 
magis possit in particularibus adiectionibus eorum que naturaliter considerantur 
quam in traditionibus per singula speculari 
Operationes autem ipsas per quas conspiciatur quelibet specierum secundum 
modum proficuum et factiuas uirtutes secundum proprietatem et uniuersalem 
habitum astrorum ad singula ut possibile est maxime modo assecutibili 
simul et breui secundum naturalem coniectationem exponemus loca ambientis 
 ad que humanorum euentuum singula considerantur presupponentes uelud 
signum ad quod oportet coniecturam fieri eas etiam corporum que aptantur 
locis secundum dominium factiuas uirtutes uelut emissiones sagittarum in 
grosso adaptantes illum autem qui ex commixtione ex pluribus naturis circa 
suppositam speciem collectum euentum derelinquentes quemadmodum sagittario 
bene coniecturatiuo per ratiocinationem eius quod iam intuitus est 
Primo autem de uniuersalibus que considerantur per principium secundum 
partum faciemus sermonem secundum conuenientem ordinis consequentiam 
omnibus quidem ut diximus naturam habentibus per hoc accipi possibilibus cooperantibus 
 autem si quis amplius negotiari uoluerit ad solas proprietates que 
sunt penes fetus concretionem et earum que secundum tempus seminationis per 
eandem theoriam incidunt proprietatum 




De gradu horoscopi 
Quoniam autem de primo et principalissimo hoc est de parte horoscopi 
secundum partum dubitatio euenit sepe sola quidem ut ad omne dicatur consideratione 
horoscopiorum secundum partum ipsum per astrolabia obseruantibus 
diligenter percipere potente aliis autem fere omnibus horoscopiis quibus 
plurimi magis sollicitorum attendunt multotiens mentiri a ueritate potentibus
solaribus quidem propter mutationes positionum et propter incidentes gnomonum 
transmutationes aquaticis autem propter impedimenta et irregularitates 
fusionis aque a diuersis causis et casualiter necessarium utique erit pretradi quo 
quis utique modo inueniat gradum zodiaci qui debet oriri secundum naturalem 
et consequentem rationem presupposito eo qui secundum datam propinquam 
horam inuento per opus eleuationum 


Quomodo oportet accipere horoscopum 
Oportet itaque accipere coniugationem ante partum factam proxime siue 
coniunctionalis sit siue pleniluniaris et gradu diligenter considerato coniunctione 
quidem existente amborum luminarium plenilunio autem gradum super 
terram existentis ipsorum et secundum tempus partus uidere astra que habent ad 
ipsum dominatiuam rationem modo uniuersali qui consideratur secundum dominium 


in hiis quinque trigonalitate scilicet et domo et exaltatione et terminis 
et apparentia aut configuratione hoc est quando unum unum ad 
hec omnia uel plurima conuenienter dispositum inuenimus quem utique obtinuerit 
gradum iste certitudinaliter secundum quod peruagatur signum in tempore 
partus gradum equalis numeri cum ipso iudicamus oriri in signo proximo inuento 
per opus eleuationum Si autem duos uel plures condominantes cuiuscumque 
ipsorum qui secundum partum gradalis transitus habuerit propinquiorem numerum 
gradui orienti secundum eleuationes quantitate graduum huius utemur 
Si autem duo uel etiam plures propinquum habeant numerum ei qui magis habet 
rationem ad angulos et ad partitionem adherebimus 
Si tamen amplior fuerit distantia graduum dominationis ad horoscopum 
secundum totalitatem quam ad gradum secundum simile medium celi eodem 
numero ad gradum mediantem celum utemur et per hunc reliquos angulos instituemus 


Diuisio geneatici sermonis 
Hiis itaque preexpositis si quis ipsius ordinis gratia diuidat uniuersale geneatice 
theorie inueniet utique eorum que secundum naturam et que possunt comprehendi 
hanc quidem que est solorum simptomatum ante natiuitatem ut eam 
que est sermonis de parentibus hanc autem et eorum que ante natiuitatem et 
post natiuitatem ut eam que est sermonis de fratribus hanc autem eorum que 
penes ipsam natiuitatem que non iam ita una est et simplex ultimam autem 
que eorum que post natiuitatem multarum partium et hanc consideratam 


Est autem eorum que penes ipsam natiuitatem inquiruntur sermo de masculinis 
et femininis et qui de gemellis uel etiam de pluribus nascentibus et qui de 
monstris et qui de non cibatis eorum uero que post natiuitatem qui de temporibus 
uite quoniam non copulatur cum sermone de non cibatis Deinde qui de forma 
corporis et de passionibus et de lesuris corporalibus Consequenter autem qui de 
qualitate anime et de passionibus animalibus Deinde qui de fortuna possessoria 
 et qui de fortuna dignitatiua post hec autem qui de qualitate operis 
Deinde qui de conuictu nuptiali et de filiorum procreatione et qui de coniunctis 
et coaptatis et de amicis Deinceps autem qui de peregrinatione et ultimus 
qui de qualitate mortis uirtute quidem coaptatus ei qui de temporibus uite ordine 
autem merito post hec omnia positus 
De quorum unoquoque summatim faciemus introductionem ipsas que 
speculationis operationes cum nudis effectiuis uirtutibus ut diximus exponentes 
ita et ea que superflue a multis garriuntur et neque probabilem habent rationem 
ad eas que a prima natura causas pretermittentes ea autem que possunt comprehendi 
non per sortes et numeros rationem cause non habentes sed per ipsam 
theoriam configurationum ad conuenientia loca considerantes uniuersaliter 
tamen et de omnibus simpliciter ut non secundum quamlibet speciem idem loquamur 
Et primo quidem oportet considerare locum zodiaci conuenientem capitulo 
quod queritur circa natiuitatem secundum speciem sicut uerbi gratia capitulo 
de operationibus locum medii celi uel capitulo de patre locum solis Deinde considerare 
 rationem habentes ad suppositum locum astra scilicet dominantia secundum 
 modos quos superius diximus et si quidem unus sit qui secundum 


omnes est dominus ipsi dare illius gubernationem si autem duo uel 
tres hiis que plures habent dignitates 
Post hec autem ad qualitatem quidem euentus considerare naturas ipsorum 
astrorum dominantium et naturas signorum in quibus sunt ipsa et coaptata loca 
ad magnitudinem autem et uirtutem considerare utrum efficaciter sint disposita 
et secundum id quod est mundi et secundum id quod ad generationem uel contrarie 
Efficacissima quidem enim sunt quando mundialiter quidem in propriis 
uel in conuenientibus fuerint locis et iterum quando orientales extiterint et 
augmentatiui numeris secundum natiuitatem autem quando in angulis uel 
in accedentibus sursum moram fecerint et maxime in primis dico autem in hiis 
que sunt secundum eleuationes super orizontem et secundum mediationes celi 
Debilissima autem mundialiter quidem quando in alienis uel non conuenientibus 
locis fuerint et occidentales uel retrogradi cursibus secundum natiuitatem 
autem quando declinauerint ab angulis 
Ad uniuersale autem tempus euentus utrum matutini sint uel uespertini ad 
solem et ad horoscopum quoniam quidem principales utriusque ipsorum quarte 
et diametrales hiis matutine fiunt relique autem et sequentes uespertine et utrum 
in angulis existunt uel in superaccedentibus matutina quidem enim existentia 
uel angularia secundum principia fiunt efficacissima uespertina autem uel in superaccedentibus 
tardiora 
 Principalis quidem igitur modus eius que secundum speciem speculationis 
 cui semper oportet attendere hunc habet modum Incipimus autem iam 
secundum expositum ordinem a primo eo uidelicet qui de parentibus sermone 




De parentibus 
Sol quidem igitur et Saturnus persone patris coaptantur secundum naturam 
luna autem et Venus matri et qualitercumque isti dispositi fuerint ad inuicem et 
ad alios talia oportet et que circa parentes existimare 
Que quidem enim circa fortunam et possessionem ipsorum considerandum 
ex addextratione luminarium quoniam circumdata quidem a beneficis et ab hiis 
qui eiusdem partitionis uel in eisdem signis uel etiam in consequentibus eminentia 
et clara que circa parentes insinuant et maxime quando solem quidem 
stelle matutine addextrauerint lunam autem uespertine bene et ipse disposite secundum 
modum quem diximus 
Si autem Saturnus et Venus fuerint et ipsi orientales et in propria dignitate 
uel etiam angulares felicitatem preclaram existimandum secundum conueniens 
utriusque parentum Econtrario autem si luminaria uacue currentia fuerint 
et non addextrata extiterint humiliationis et ingloriationis parentum sunt significatiua 
et maxime quando neque Venus uel Saturnus bene uideantur dispositi 
Si autem addextrentur quidem non tamen ab hiis qui sunt eiusdem 
partitionis ut quando Mars adiungatur soli uel lune de die Saturnus autem lune 
de nocte uel non a bene dispositis beneficis et secundum eandem partitionem 
mediocritates et irregularitates circa uitam ipsorum existimandum Et si quidem 
consona fuerit notata sors fortune in natiuitate addextrantibus solem uel lunam in 
bono salua suscipientur que parentum si autem inconsona fuerit uel contraria 
a benefico nullo uel a maleficis assumpta addextratione parentum possessio erit 
ipsis inutilis et nociua 


De longeuitate autem ipsorum uel temporis paucitate considerandum ab 
aliis configurationibus De patre quidem si Jupiter uel Venus configurentur 
qualitercumque 
soli uel Saturno uel etiam si ipse Saturnus habeat consonam configurationem 
ad solem uidelicet uel simul existens uel in sextili aspectu uel trino 
in uirtute quidem existentibus ipsis longeuitatem patris coniecturandum debilibus 
autem non similiter non tamen neque temporis paucitatem 
Si autem hoc quidem non extiterit Mars autem superauerit solem uel 
etiam Saturnum uel superinferatur ipsis uel etiam si ipse Saturnus iterum non 
fuerit consonus ad solem sed uel in quadrato uel diametrali aspectu decidentes 
quidem ab angulis debiles solum patres efficiunt angulares autem uel superaccedentes 
angulis aut pauci temporis aut membrorum lesuram patientes pauci 
quidem temporis quando fuerint in primis duobus angulis oriente scilicet et eo 
qui medii celi uel in horum accessibus membrorum uero lesuram sustinentes 
uel languorosos quando in reliquis duobus angulis fuerint occidente scilicet et eo 
qui sub terra uel in horum accessibus 
Mars quidem enim solem superaspiciens secundum modum quem diximus 
repentine perimit patrem uel lesuram circa oculos efficit Saturnum autem 
aspiciens 
uel mortibus uel febribus cum rigoribus uel lesuris per incisiones uel 
adustiones inuoluit Saturnus autem et ipse male configuratus ad solem mortes 
paternas languorosas preparat et passiones que eueniunt per molestationem ab 
humoribus 
De matre autem si quidem Jupiter configuratus fuerit lune et Veneri qualitercumque 
uel etiam si ipsa Venus consone se habeat ad lunam scilicet in sextili 
aspectu uel trino uel simul existens cum illa in uirtute existentes longeuam insinuant 
matrem Si autem Mars aspexerit lunam uel etiam Venerem superallatus 
uel in quadrato uel in diametrali aspectu uel Saturnus lunam solam eodem modo 
ablatiui quidem existentes uel iterum decidentes inuoluunt aduersitatibus solum 


uel debilitatibus appositiui autem uel angulares faciunt matres pauci temporis 
uel lesuram membrorum sustinentes Pauci quidem temporis existentes in angulis 
orientalibus uel in accedentibus lesuram autem patientes in occidentalibus 
Mars quidem aspiciens lunam hoc modo orientalem quidem existentem 
mortes matrum efficit repentine et lesuram circa oculos deficientem autem 
mortes a partus doloribus uel talibus et lesuras per incisiones et per adustiones 
Venerem autem aspiciens mortes febriles efficit et passiones per occultationes 
et obtenebrationes et concussiones repentinas Saturnus autem lunam aspiciens 
 mortes et passiones facit orientali quidem existente ipsa per febres cum 
rigore depulsiua autem per deuastationes matricum et corrosiones 
Coassumendum autem ad particulares species nocumentorum et passionum 
et mortium proprietates signorum in quibus sunt causam efficientes de 
quibus opportunius in hiis que de ipsa natiuitate elaborabimus Et adhuc obseruandum 
de die quidem maxime solem et Venerem de nocte autem Saturnum et 
lunam 
Reliquum autem de elaborationibus secundum speciem congruum et consequens 
utique erit locum paternalem uel maternalem qui fuerit secundum partitionem 
uelut horoscopum statuentes reliqua considerare ut in natiuitate ipsorum 
parentum secundum regulas tradendas consequenter totaliorum specierum que 
pertinent ad actiones et corpus 
Hic tamen et in omnibus reminisci oportet modi commiscitiui coniecturantem 
si non uniformes sed diuersi uel contrariorum effectiui extiterint qui 
dominationes quesitorum locorum acceperunt planete qui de habundantiis ad 
uirtutem circa unumquodque accidentium plures dignitates habentes inueniuntur 
ad dominium euentuum ut aut horum naturis consequentem faciamus 
considerationem uel dignitatibus equalibus existentibus quando quidem simul 
fuerint qui dominantur quod colligitur ex commixtione diuersarum naturarum 
bene coniecturabiliter ratiocinemur quando autem distantes fuerint in parte altera 
unusquisque per singula tempora conuenientia simptomata distribuamus 
prioribus quidem matutinis magis posterioribus autem uespertinis 


A principio quidem enim necesse coaptari loco quesito planetam qui debeat 
circa ipsum operari hoc autem si non factum fuerit nichil magnum possibile 
est uniuersaliter disponere eum qui principio non communicauerit totaliter temporis 
tamen euentus ipsius quod efficitur non iam erit causa que prime dominationis 
sed situs dominantis aliqualiter ad solem et ad mundi angulos 


De fratribus 
Qui quidem igitur de parentibus locus fere et ab hiis utique nobis manifestus 
fiet Qui autem de fratribus si quis et hic uniuersale solum exquirat et 
non ultra possibile numerum certitudinaliter et particularia inquirat accipietur 
utique magis naturaliter qui de hiis qui eiusdem matris solum et a signo mediante 
celum et a materno loco hoc est continente de die quidem Venerem de nocte 
autem lunam quoniam hoc signum et superallatum ipsi fit matris qui de filiis 
locus idem que debet loco geniti de fratribus 
Si igitur benefici loco configurentur bonam copiam fratrum dicemus coniecturam 
facientes ad multitudinem ipsorum astrorum et prius si sint in signis 
unius forme uel bicorporibus Si autem malefici superemineant ipsum uel etiam 
contrarientur secundum diametrum raritatis fratrum sunt significatiui maxime 
autem si solem coassument Si autem et in angulis contrarietas fiat et maxime in 
ascendente per Saturnum quidem et primogeniti et primoaliti fiunt per Martem 
autem morte reliquorum rari fiunt fratres 
Adhuc tamen dantibus astris si quidem bene secundum mundum disposita 
extiterint bene formatos et gloriosos existimandum fratres qui dantur si autem 
contrarie deiectos et ingloriosos si autem superauerint dantes uel superinferantur 
ipsis malefici etiam pauci temporis Dabunt autem masculos quidem qui mundialiter 
sunt masculinizati feminas autem feminizati et iterum primos quidem 
orientaliores posteriores autem occidentaliores 


Ad hec autem si quidem qui dant fratres consone configurati existant dominanti 
super signum fratrum datos fratres facient amicitia coniunctos si autem et 
sorti fortune facient etiam communis uite si autem extiterint in inconnexis uel in 
contrarietatis situ discordes et inuidiosos et ut ad omne dicatur insidiosos Reliquum 
autem si quis amplius ea que pertinent ad unumquodque ipsorum uoluerit 
percunctari coaptetur utique et hic iterum supposito astro dante ad rationem 
ascendentis et reliquis ut in natiuitate consideratis 


De masculinis et femininis 
Sub uisu iam nobis facto sermone de fratribus secundum congruentem et 
naturalem rationem consequenter utique erit incipiendum de hiis que penes 
ipsam natiuitatem et primo percurrendum rationem de masculinis et femininis 
Consideratur autem hec non uno modo neque ab uno aliquo sed a lunaribus ambobus 
et ab horoscopo et a stellis rationem habentibus ad ipsa maxime quidem 
secundum in seminatione dispositionem grossius autem et secundum dispositionem 
in partu Omnino autem obseruandum utrum predicta tria loca et astra 
hiis dominantia si omnia uel plurima sunt masculina ad masculi procreationem 
uel feminina ad femine procreationem et ita pronuntiandum 
Discernendum tamen masculina et feminina secundum modum que premisimus 
in tabularibus expositionibus in principio compilationis a natura signorum 
in quibus sunt et a natura ipsorum astrorum et adhuc ab habitudine ad mundum 
quoniam orientales quidem existentes masculini fiunt occidentales autem feminini 
ad hec autem ab habitudine ad solem matutini quidem enim existentes 
iterum masculini fiunt feminini autem uespertini Per que omnia predominationem 
generis secundum plurimum conuenit coniecturare 




De gemellis 
De genitis autem similiter singulis duobus uel etiam pluribus eadem loca obseruare 
oportet hoc est duo luminaria et horoscopum Consequi enim consueuit 
tale simptoma circa commixtiones quando duo uel etiam tria loca contineant 
animalia bicorporea et maxime quando planete dominantes ipsis idem patiantur 
uel aliqui quidem in bicorporibus aliqui autem fuerint ana duo positi uel etiam 
plures 
Si autem in bicorporibus fuerint principalia loca et secundum idem plures 
planetarum configurati tunc accidit plures duobus procreari multitudinis 
quidem numero a planeta euentum faciente coniectato sexu autem a situ astrorum 
configuratorum soli et lune et horoscopo ad masculorum uel femellarum procreationem 
secundum modos prius dictos 
Quando autem talis dispositio non luminaribus coassumat angulum ascendentis 
sed angulum medii celi tales matres duos genitos ut ad omne dicatur 
uel etiam plures pariunt Singulariter autem tres quidem masculos proferunt in 
Regum generatione simul cum premissis locis in bicorporibus figurati Saturnus 
Jupiter et Mars tres autem femellas in generatione Kharitarum Venus luna cum 
Mercurio feminino duos autem masculos et unam feminam sub ea que Iouis 
prolis Saturnus Iupiter Venus duas autem feminas et masculum unum sub ea 
que Demetri et Puelle Venus luna et Mars 
De quibus ut in pluribus accidere consueuit non ad perfectum perduci genita 
et cum defectibus quibusdam corporalibus procreari adhuc in locis illis fieri 
aliqua mirabilia et inexspectata per quasi insinuationem talium simptomatum 




De monstris 
Non alienus autem a premissa speculatione neque de monstris sermo 
Primo enim in talibus luminaria quidem decidentia uel inconnexa horoscopo secundum 
plurimum inueniuntur anguli autem occupati a maleficis Quando igitur 
talis aliqua dispositio sub uisu ceciderit quoniam fit sepe circa deiectas et infelices 
natiuitates et si non monstruose sint mox considerare conuenit precedentem 
coniugationem coniunctionalem uel pleniluniarem et dominatorem ipsius 
et luminarium in partu 
Si enim loca ipsorum in partu et locus lune uel etiam ascendentis omnia 
uel plura incolligata sint loco coniugationis precedentis genitum existimandum 
prodigiosum Si quidem igitur hiis ita se habentibus luminaria in signis quadrupedibus 
uel bestialibus inuenta fuerint et maleficorum duorum angulares neque ex 
hominibus erit quod procreatum est sed nullo quidem benefico luminaribus testimonium 
reddente perfectum ferale et agrestem et malignam naturam habentium 
testificantibus autem Ioue uel Venere de hiis que ad solacium sunt puta de 
canibus uel marturinis uel de simiis uel talibus Mercurio autem in hiis que 
in humanum usum puta de auibus uel porcis uel de bobus et capris et talibus 
Si autem in hiis que humane forme luminaria deprehendantur aliis eodem 
modo se habentibus ex hominibus quidem uel apud homines erunt genita monstra 
autem et prodigiosa proprietate secundum qualitatem et hic conspecta ex 
forma signorum in quibus malefici existunt qui luminaria et angulos optinent 
Si quidem igitur et hic nullus beneficorum contestificetur alicui predictorum locorum 
irrationalia et uere prodigiosa fiunt penitus 


Si autem Jupiter aut Venus testificetur pretiosum et formosum erit monstri 
species qualem consueuit accidere circa ermafroditas et circa uocatos arpocraticos 
et circa tales si autem Mercurius testificetur cum hiis quidem responsa 
dantes et per hec lucratiuos solus autem edentulos et surdos aliter bene aptatos 
et astutos efficit 


De non cibatis 
Reliquo autem existente de hiis que circa natiuitatem sermone de non 
cibatis conuenit distinguere quod hac quidem coheret modus ei qui de annis 
uite quoniam species que inquiritur non aliena ab utroque hac autem separatur 
quia differt aliqualiter secundum considerationis potentiam Qui quidem enim de 
annis uite in hiis qui totaliter habent annos sensibiles consideratur hoc est non 
minores reuolutione una solari annus enim proprie talis regyratio accipitur uirtute 
autem et qui minor hiis menses et dies et hore 
Qui autem de non cibatis in hiis qui neque omnino pertingunt ad premissum 
annum sed in paucioribus numeris propter excessum mali corrumpuntur Vnde 
et ille quidem habet multipliciorem speculationem iste autem magis grossam 
Simpliciter enim si in angulo fuerit alterum luminarium et alter maleficorum 
coextiterit uel etiam in diametrali situ et hec gradualiter et secundum figuram 
equalium crurum nullo quidem beneficorum configurato domino autem luminarium 
in maleficorum locis deprehenso quod procreatum est non cibabitur sed 
continuo uite finem habebit 
Si autem non secundum figuram equicruriam hoc acciderit sed prope superferantur 
locis luminarium maleficorum radii duo autem sint malefici et 
uel alterum luminarium uel etiam ambo impediant uel secundum superallationem 
uel secundum diametrum uel in parte alterum alter uel alter 


quidem diametralis sit alter autem superallatus etiam ita non annalia fiunt 
multitudine malorum exterminante quod ex distantia superallationis ad permanentiam 
uite uidebatur amiciter 
Impedit autem singulariter secundum superallationes quidem solem 
quidem Mars lunam autem Saturnus secundum diametrizationes autem et superationes 
econuerso solem quidem Saturnus lunam autem Mars maxime autem 
si optineant localiter dominium luminarium et horoscopum Si autem et due 
fuerint diametrises luminaribus existentibus angularibus et maleficis secundum 
equicrurium tunc et mortua uel semimortua pariuntur procreata 
Hiis autem ita se habentibus si quidem ab aliquo beneficorum extiterint 
defluxum habentia luminaria uel etiam si aliter ipsis sint configurata partibus 
tamen se precedentibus radios superferant uiuet natum pro numero graduum intermedio 
inter dimissionem et propinquiores maleficorum radios tot mensibus 
uel diebus uel etiam horis secundum magnitudinem mali et uirtutem causantium 
Si autem maleficorum quidem radii ferantur in precedentia luminarium 
beneficorum autem in consequentia quod procreatum est suscipietur et uiuet 
Et iterum si configurati quidem benefici obtineantur a maleficis in malignitatem 
et subiectionem uiuet si autem obtinuerint in submissionem aliorum parentum 
Si autem et beneficorum quidem aliquis uel ortum uel contactum faciat ipsi lune 
maleficorum autem sub occasu sit aliquis sit aliquid astrorum que secundum 
duo uel plura configurantur semimortuum aliquid uel frustrum carnis 
et imperfectum procreabitur quod nascitur si autem a maleficis optinetur sine 
cibo uel non annale erit quod procreatum est sub causa huius 




De annis uite 
Simptomatum autem que post natiuitatem precedit quidem qui de annis 
uite sermo quoniam secundum antiquum ridiculum est per singulos euentus 
adaptare ei qui omnino non perueniet ex subsistentia uitalium annorum ad tempora 
ipsorum effectiua 
Consideratur autem iste non simpliciter neque absolute sed a predominio 
principalissimorum locorum multiformiter accipitur Est autem qui maxime consonus 
nobis et alias coherens nature modus talis Dependet quidem enim omne 
ex perceptione dimissoriorum locorum et ex perceptione ipsorum qui dominantur 
super dimissionem et adhuc ex perceptione peremptiuorum locorum uel 
astrorum Discernitur autem unumquodque sic 
Loca primo quidem existimandum dimissoria in quibus esse oportet modis 
omnibus accepturum dominium dimissionis signum scilicet quod circa horoscopum 
a quinque gradibus preeleuatis super orizontem usque ad reliquos 
uiginti quinque gradus qui eleuantur et dextros sextiles hiis triginta gradibus qui 
dicuntur boni demonis et quadrangulares medii celi super terram et trigonales 
qui uocantur dei et diametrales ipsius occidentis Preiudicatis etiam in hiis secundum 
uirtutem dominationum primo gradibus acceptis secundum medium 
celi super terram deinde hiis qui apud orientem deinde illis qui sunt penes superallationem 
medii celi deinde hiis qui apud occasum deinde hiis qui precedunt 
medium celi 
Omne enim quod sub terra merito repudiandum ad tantum dominium 
exceptis solis prodeuntibus in lucem penes ipsam eleuationem Eius autem quod 
super terram neque signum quod inconnexum est orienti congruit assumere 
neque quod preortum est quod uocatur mali demonis quoniam quidem astrorum 
que in ipso defluxum ad terram preter hoc quod deciderunt obfuscat et 
quasi exterminat quod euaporat ex humiditatibus terre grossum et caliginosum 


propter quod et coloribus et magnitudinibus non secundum naturam habentia 
uidentur 
Post hec autem iterum dimissores accipiendum principalissimos quatuor 
solem lunam horoscopum sortem fortune et dominatores horum Sortem 
quidem fortune collectam semper nocte et die a numero qui est a sole ad lunam 
et equalia ferente ab horoscopo secundum consequentia signorum ut quam 
habet rationem et figurationem sol ad orientalem orizontem hanc habeat et luna 
ad sortem fortune et sit quasi lunaris horoscopus 
Forte autem idem hoc est et uult apud illum qui scripsit quod in natis 
de nocte numerandum est a luna ad solem et econuerso ab horoscopo id est in 
precedentia proicere Et ita enim et illo modo idem locus sortis et eadem ratio 
figurationis eueniet 
Preiudicandum autem ex hiis de die quidem solem siquidem fuerit in locis 
dimissoriis si autem non lunam si uero non habentem plures rationes dominationis 
ad solem et ad precedentem coniunctionem et ad horoscopum pleniluniari 
autem sortem fortune 
Si autem luminaria uel etiam proprie partitionis dominus in dimissoriis 
locis extiterint tunc luminarium quod in principaliori loco assumendum Tunc 
autem solum dominatorem amborum preiudicandum quando principaliorem 
habuerit locum et ad ambas partitiones dominationis habuerit rationem 
Dimissore autem diiudicato adhuc dimissionum duos modos accipiendum 
eum scilicet qui in consequentia signorum solum sub uocata radiorum proiectione 
quando dimissor fuerit in locis orientalibus hoc est in hiis que a medio celi 
ad horoscopum et eum qui non solum in consequentia sed 


etiam in precedentia secundum eam que dicitur orimea quando dimissor fuerit 
in locis decidentibus a medio celi 
Hiis autem ita se habentibus peremptorii fiunt gradus secundum dimissionem 
quidem que est in precedentia signorum qui occidentalis orizontis solus 
quia occultat dominum uite gradus autem astrorum que sic occurrunt uel testificantur 
auferunt solum uel apponunt annos collectis a dimissore 
usque ad occasum dimissoris et non perimunt quia ipsa non feruntur ad locum 
dimissorium sed ille locis ipsorum Et apponunt quidem benefici auferunt enim 
malefici Mercurio rursum apponente quibuscumque ipsorum configuretur 
Numerus autem appositionis uel ablationis consideratur per graduum 
situm penes unumquodque Quotcumque enim fuerint oraria tempora 
gradus uniuscuiusque existente quidem die que diei nocte autem que noctis 
tot annorum multitudo erit summa Quod quidem ipsis in oriente existentibus 
supputandum deinde secundum proportionem abscessionis auferendum donec 
utique ad occasum in nichil decidat 
Secundum dimissionem autem que est in consequentia signorum perimunt 
maleficorum loca Saturni scilicet et Martis uel corporalibus occurrentibus 
uel radios inferentibus undecumque quadrangulares uel diametrales aliquando 
autem perimunt et ab obedientibus uel aspicientibus secundum equipotentiam 
sextilibus Et ipse etiam qui est dimissorio loco tetragonalis a consequentibus 
aliquando autem et in signis multum tardantibus malignus factus qui sextilis 
in signis autem parum tardantibus trigonalis Luna autem cum dimiserit solis 
locus perimit Possunt enim secundum talem dimissionem occursus et perimere 
et saluare quoniam hii loco dimissoris superferuntur 
Non semper tamen hec loca perimere existimandum sed solum quando 
fuerint malignata Impediuntur enim siue in terminos beneficorum inciderint 
siue beneficorum aliquis radios intulerit tetragonales uel trigonales uel diametrales 
uel ad ipsum gradum peremptorium uel in consequentia ipsius in Ioue 
quidem non super duodecim gradus in Venere autem non super octo siue autem 
corporum amborum dimissoris scilicet et occurrentis non eadem latitudo fuerit 
utrorumque 


Cum igitur etiam duo uel plura fuerint utrimque adiuuantia scilicet et per 
conrarietatem perimentia considerandum predominationem alterutrius specierum 
secundum multitudinem eorum que coassumuntur ipsis et secundum 
uirtutem secundum multitudinem quidem quando sensibiliter altera fuerint 
plura alteris secundum uirtutem autem quando adiuuantium uel perimentium 
astrorum hii quidem in propriis fuerint locis hii autem non maxime autem 
quando hii quidem fuerint orientales hii autem occidentales 
Vniuersaliter autem existentium sub radiis nullum assumendum neque ad 
peremptionem neque ad auxilium excepto si cum luna fuerit dimissor ipse solis 
locus perimat peruersus quidem a simul existente malefico et a nullo benefico 
auxiliatus 
Numerus tamen annorum quem faciunt gradus intermediarum distantiarum 
dimissorii loci et perimentis neque simpliciter neque ut contingit debet accipi 
secundum multorum traditiones ex temporibus eleuationum uniuscuiusque 
gradus nisi solum quando uel ipse orientalis orizon dimissionem susceperit uel 
aliquis facientium ortum secundum ipsum 
Proposito enim uno modo ex omnibus considerare oportet post quot 
equinoctialia tempora regulariter pertransire et orizontem et meridianum ad 
quos ambos localium distantiarum similitudines accipiuntur accipitur autem 
unumquodque temporum ualere annum unum solarem merito Quando 
quidem in orientali ipso orizonte fuerit dimissorius et principalis locus eleuationum 
tempora graduum usque ad obuiationem conuenit accipere 
Post tot enim equinoctialia tempora peremptor ad locum dimissoris hoc 
est ad orientalem orizontem peruenit Quando autem in ipso meridiano eleuationes 


in recta spera in quot unaquaque decisio pertransit meridianum Quando 
autem in occidentali ipso orizonte in quot unusquisque graduum distantie deorsum 
fertur hoc est in quot diametrizantes hiis sursumferuntur 
Principali autem loco non iam existente in tribus locis hiis sed in intermediis 
distantibus non iam premissarum eleuationum uel descensionum uel 
celi mediationum tempora ferent loca sequentia super principalibus sed diuersa 
Similis quidem enim et idem locus est qui similem positionem et ad easdem partes 
habet simul ad orizontem et ad meridianum hoc autem propinquissime accidit 
posito in uno semicirculo descriptorum per decisiones meridiani et orizontis 
quorum unumquodque secundum eandem positionem equalem propinquissime 
temporalem horam facit 
Sicut autem si circumducatur circa dictas incisiones uenit quidem ad 
eandem positionem et orizonti et meridiano tempora autem pertransitionis zodiaci 
inequalia in utroque facit eodem modo et secundum positiones aliarum distantiarum 
per inequalia illis tempora processus efficit 
Vna autem quedam nobis ars erit talis per quam siue orientalem siue 
meridianam aut occidentalem siue aliam aliquam habeat positionem principalis 
locus accipietur proportio temporum ad ipsum ferentium sequentem locum 
Preaccipientes enim gradum zodiaci mediantem celum et adhuc principalem et 
superuenientem primo consideremus principalem positionem quot temporalibus 
horis distat a meridiano numerantes eleuationes inter ipsum et gradum 
celum mediantem conuenienter siue super terram siue sub terra in recta spera 
et partientes in multitudinem temporum horariorum ipsius gradus precedentis si 
quidem super terram fuerit diurnalium si autem sub terra nocturnalium 
Quoniam autem que secundum easdem temporales horas distant a meridiano 
decisiones zodiaci in uno et eodem fiunt predictorum semicirculorum 
oportebit accipere post quot equinoctialia tempora et sequens decisio per tot 
horas temporales distabit a meridiano eodem cum principali Has autem cum acceperimus 


considerabimus quot temporibus equinoctialibus secundum eam que 
a principio positionem distabat sequens gradus a gradu secundum idem celi medium 
per eleuationes in recta iterum spera et quot quando faciebat temporales 
horas equales cum principali 
Multiplicantes autem et ipsas in multitudinem horariorum temporum sequentis 
gradus si quidem fuerit ad medium celi super terram rursum comparatio 
temporalium horarum penes diurnalia si autem ad id quod sub terra ad nocturnalia 
et ea que fiunt ex excessu ambarum distantiarum sumentes habebimus 
quesitorum annorum multitudinem 
Vt autem manifestius fiat quod dicitur supponatur quidem principalis 
locus principium Arietis exempli gratia sequens autem principium Geminorum 
clima autem ubi maxima quidem dies est horarum  horaria autem magnitudo 
principii Geminorum temporum equinoctialium proxime Et oriatur primo 
principium Arietis ut mediet celum principium Capricorni et distet a medio 
celi super terram principium Geminorum temporibus equinoctialibus  
Quoniam igitur principium Arietis distat a medio celi per temporales 
horas  has multiplicantes in tempora que quidem erant magnitudinis orarie 
principii Geminorum quoniam ad medium celi super terram est distantia 
temporum habebimus et huius distantie tempora  post excessus igitur tempora 
 sequens locus ad locum precedentis perueniet Tot autem sunt proxime tempora 
et eleuationis et Arietis et Tauri quoniam dimissorius locus supponebatur 
ascendens 
Sit autem in medio celi similiter principium Arietis ut distet secundum 
positionem primam principium Geminorum a medio celi super terram 
temporibus equinoctialibus  Quoniam igitur secundum positionem secundam 
debet mediare celum principium Geminorum habebimus distantiarum excessum 
ipsorum temporum in quot iterum quia locus dimissorius mediat celum pertransit 
meridianum Aries et Taurus 


Occumbat autem eodem modo principium Arietis ut celum quidem mediet 
principium Cancri distet autem a medio celi super terram principium Geminorum 
in precedentia tempora equinoctialia Quoniam igitur rursum 
per horas temporales distat a meridiano principium Arietis uersus occasum 
si has multiplicemus in  habebimus tempora quibus distabit a medio celi 
principium Geminorum quando occubuerit Distabat autem et secundum primam 
positionem ad eadem tempora  in septuaginta igitur temporibus excessus ad 
occasum peruenit in quibus et deorsum feruntur quidem Aries et Taurus et 
eleuantur diametralia signa Libra scilicet et Scorpius 
Supponatur igitur in nullo quidem angulorum esse principium Arietis 
distans autem exempli gratia in precedentia meridiei per horas temporales tres 
ut celum quidem mediet Tauri gradus us distet autem secundum primam 
positionem Geminorum principium a medio celi super terram in consequentia 
temporibus equinoctialibus  Si igitur rursum tempora per horas multiplicemus 
distat quidem et secundum secundam positionem Geminorum 
principium a meridie in precedentia temporibus  omnia autem faciet 
tempora  
Faciebat autem per eandem artem quando quidem oriebatur dimissorius 
locus tempora  quando autem mediabat celum tempora  quando uero 
occumbebat tempora  Differt quidem igitur qui secundum positionem mediam 
 inter medium celi et occasum numerus temporum ab unoquoque aliorum 
est enim temporum  differt autem secundum proportionem excessus trium 
horarum quoniam hic in aliis quidem secundum angulos quartis 
temporum erat in distantia autem trium horarum temporum 
Quoniam autem et in omnibus idem fere proportionaliter conseruatur 
possibile erit et hoc modo simpliciori arte uti Rursum enim in oriente quidem 
precedente gradu eleuationibus usque ad sequentem coutemur mediante autem 
celum eleuationibus in recta spera occumbente autem hiis que secundum diametrum 
Quando autem intermedio horum fuerit ut uerbi gratia in exposita 


distantia Arietis accipiemus primo tempora incidentia utrique continentium 
angulorum inueniemus autem quoniam post medium celi super terram supponebatur 
principium Arietis inter angulum medium celi et occumbentem incidentia 
tempora usque ad principium Geminorum commediationum quidem celi 
 simul occasuum autem  
Deinde addiscentes ut premissum est quot temporalibus horis distat 
precedens decisio ab alterutro angulorum quantacumque pars sint hee temporalium 
quarte horarum tantam partem excessus ambarum collectionum apponemus 
uel auferemus ab angulis comparatis ut puta quoniam presuppositarum 
 et partium excessus est temporum supponebatur autem precedens locus 
distare ab utroque angulorum per equales temporales horas  que sunt horarum 
media pars accipientes igitur ipsorum dimidium et aut apponentes uel a 
auferentes inueniemus adiectionem temporum 
Si uero per duas temporales horas distabat ab alterutro angulorum que 
sunt horarum tertia pars tertiam partem rursum temporum excessus hoc 
est tempora  si quidem distantia duarum horarum a medio celi supponebatur 
apponeremus utique temporibus si autem ab occasu auferremus utique a  
Modus autem igitur quantitatis temporalium distantiarum ita nobis secundum 
consequentiam debet accipi 
Diiudicabimus autem de cetero in unaquaque predictarum obuiationum 
uel etiam occasuum secundum eum qui a parum tardantibus ordinem peremptorias 
et afflictiuas et aliter transitorias per malignizatam esse obuiationem uel 
per auxiliis subleuatam secundum predictum nobis modum et per temporales superingressus 
secundum unumquemque significatorum ex obuiatione 
Malignizatis enim simul locis et transitu astrorum ad ingressum annorum 
malefaciente principalissima loca e regione mortes existimandum altero 
autem horum amicabili afflictiones magnas et incertas ambobus autem inhertias 


solum uel nocumenta uel deiectiones transitorias assumpta et in hiis 
proprietate 
a coaptatione occursantium locorum ad res natiuitatis 
Nichil autem aliquando prohibet dubitantibus qui debeant accipere dominium 
peremptiuum obuiationes per singulas ipsorum ratio cinantes uel per 
consonantes maxime ad species simptomatum que euenerunt prosequi ad futuras 
uel ad omnes secundum equalitatem uirtutis ualentes obseruatiue se habere 
magis et minus ipsorum secundum eundem modum considerantes 


De forma et complexione corporali 
Tradito autem negotio sermonis de annis uite dicamus principium particularium 
accipientes secundum conuenientem ordinem de forma et corporali 
figuratione quoniam et que corporis ante illa que anime figurantur secundum 
naturam corpore quidem propter materialius habente fere congenitas propriarum 
complexionum fantasias anima autem post hec et paulatim manifestante ydoneitates 
a prima causa exterioribus uero adhuc magis posterius secundum tempus 
consequens superuenientibus 
Obseruandum igitur uniuersaliter quidem orientalem orizontem et consequentes 
aut dominationem ipsius accipientes planetas secundum modum quem 
diximus particulariter autem et lunam eodem modo per naturam autem formatiuam 
horum amborum locorum et naturam dominantium et per commixtionem 
secundum utramque speciem et per configurationem ipsis coorientium 
stellarum fixarum que circa configurationes corporum considerantur antecedentibus 
quidem uirtute astris habentibus dominationem cooperante autem et proprietate 
ipsorum locorum Id tamen quod secundum unumquodque et ut utique 
quis simpliciter ita assignabit hunc habet modum 


Primo enim in astris Saturnus quidem orientalis existens forma 
quidem mellei coloris efficit et mediocris pinguedinis et nigrorum capillorum et 
crispi capitis et pilosi pectoris et mediorum oculorum et commensuratos magnitudinibus 
complexione autem quod magis habentes in humido et frigido Occidentalis 
autem existens figura quidem nigros et subtiles et paruos et expansorum 
pilorum et pauce barbe et paucorum pilorum et nigrorum oculorum complexione 
autem quod magis habentes in sicco et frigido 
Jupiter autem dominans in predictis locis orientalis forma quidem facit 
albos ad bonam colorationem et medios in capillis et magnorum oculorum et bone 
magnitudinis et honorabiles complexione autem plus habentes in calido et humido 
Occidentalis autem existens colore quidem albos non tamen ad bonam 
colorationem similiter extense capillature autem et subcaluastros et mediocriter 
caluos et mediocres magnitudinibus complexione autem plus habentes in humido 
Mars autem similiter orientalis forma quidem facit albedinem commixtam 
rubedini bone magnitudinis et bone habitudinis et glaucorum oculorum 
et hispidos et medie capillature complexione autem quod plus habentes in sicco 
et calido Occidentalis autem existens forma quidem rubeos simpliciter et mediocres 
magnitudinibus et paruorum oculorum et pauce barbe et xantorum capillorum 
et tensorum complexione autem quod plus habentes in sicco 
Venus autem consimilia efficit Ioui tamen ad formosius et gratiosius et 
ad muliebrem decentiam magis et magis femininum et minus animosum et tenerosius 
singulariter autem oculos facit cum bona decentia subgaudiosos 
Mercurius autem orientalis forma quidem facit mellei coloris et commensuratos 
magnitudinibus et bene proportionatos et paruorum oculorum et 
medie capillature complexione autem quod plus habentes in calido Occidentalis 
autem existens forma quidem albos non tamen ad bonam colorationem tense 
autem capillature mixturam habentes ex nigro et uiridi et exilis uocis et graciles 


et obliquorum oculorum et caprinos oculos et subrubeos complexione autem 
quod plus habentes in sicco 
 Cooperantur autem unicuique horum configurati sol quidem ad magnificentius 
et melioris habitudinis luna autem et maxime quando defluxum ipsius 
optineant uniuersaliter quidem ad commensurationem et maiorem gracilitatem 
et ad humidius complexione particulariter autem proportionaliter proprietati 
illuminationum secundum complexionem in principio libri expositam 
Rursum autem uniuersaliter matutini quidem existentes et apparitiones facientes 
magna faciunt corpora stationarii autem primo fortia et robusta retrogradi 
autem incommensurata secundo autem stationarii debiliora occumbentes 
autem ingloria quidem penitus toleratiua autem malorum et calamitatum 
Et locis autem ipsis cooperantibus ad figurationes maxime plasmationum et 
ad complexiones ut diximus Vniuersaliter rursum quarta que est a uernali equinoctio 
ad estiuam uersionem facit boni coloris bone magnitudinis bone habitudinis 
bonorum oculorum quod plurimum habentes in humido et calido Quarta 
autem ab estiuo tropico usque ad autumpnale equinoctium medii coloris commensuratos 
magnitudinibus bone habitudinis magnorum oculorum hispidos 
crispos quod plurimum habentes in calido et siccoQuarta autem ab autumpnali 
equinoctio usque ad yemalem tropicum mellei coloris graciles exilis uocis 
amplarum spatularum medie capillature bonorum oculorum quod plurimum 
habentes in sicco et frigido Que autem ab hyemali tropico usque ad uernale 
equinoctium nigri coloris commensuratos magnitudinibus tense capillature 
pauce barbe proportionatos quod plurimum habentes in humido et frigido 
Particulariter autem que quidem humane forme signorum que in zodiaco 
et eorum que extra bene apta et commensurata figuris corpora constituunt 
que autem alterius forme transfigurant commensurationes corporis ad 
proprietatem sue forme et secundum quandam rationem assimilant conuenientes 


partes suis uel ad maius uel ad minus uel ad robustius et debilius uel ad meliorem 
proportionem et deteriorem 
Ad maius quidem uerbi gratia Leo et Virgo et Sagittarius ad minus autem 
ut Pisces uel Cancer et Capricornus et iterum ut Arietis et Tauri et Leonis superiora 
quidem et anteriora ad meliorem habitudinem inferiora autem et posteriora 
ad debilius contrarie autem ut Sagittarii et Scorpionis et Geminorum 
anteriora quidem ad gracilius posteriora autem ad meliorem ualitudinem
Similiter autem et Virgo quidem et Chele et Sagittarius ad commensurationem 
et bonam rithmizationem Scorpio autem et Pisces et Taurus ad malam rithmizationem 
et incommensurationem et in aliis similiter Que quidem omnia conferentes 
et comparantes conuenit coniecturare eam que ex complexione colligitur 
proprietatem circa formationes et complexiones corporum 


De lesura et passionibus corporalibus 
Consequente autem hiis sermone qui circa corporales lesuras et passiones 
copulabimur ad ipsa secundum consequentiam speculationem penes hanc speciem 
existentem ita se habentem Et hic enim ad uniuersalem quidem acceptionem 
aspicere oportet ad orizontis duos angulos hoc est ad orientalem et 
occidentalem maxime autem ad occidentalem ipsum et ad id quod preoccidit 
quod est inconnexum orientali angulo et obseruare maleficas stellas quomodo 
figurate sunt ad ipsos 
Si enim ad eos qui eleuantur gradus dictorum locorum fuerint stantes 
uel corporaliter uel quadrangulariter uel diametraliter aut alterutra ipsarum aut 
etiam ambe lesuras et passiones corporales circa natos existimandum maxime 
autem si et luminarium aut alterutrum aut ambo angularia existant secundum 
modum quem diximus uel simul uel secundum diametrum 


Tunc enim non solummodo si superferatur aliquis maleficorum sed et si 
anteferatur luminaribus ipse angularis existens sufficiens est disponere aliquid 
expositorum qualecumque orizontis loca et animalium insinuant lesuram scilicet 
uel passionem et qualecumque nature stellarum maleficarum insinuant et 
adhuc configuratorum ipsis 
Partes enim uniuscuiusque signorum continentes partem orizontis infectam 
signabunt partem corporis circa quam erit occasio et utrum lesuram aut 
passionem aut ambo suscipere potest pars que insinuatur nature que astrorum 
species et causas simptomatum efficiunt 
Quoniam precipuarum hominis partium Saturnus quidem est dominus 
audituum que dextrorum et splenis et uesice et flegmatis et ossium Jupiter autem 
tactus et pulmonis et arteriarum et spermatis Mars autem audituum sinistrorum 
et renunculorum et uenarum et partium sol autem uisus et cerebri et cordis et 
neruorum et dextrorum omnium Venus autem odoratus et epatis et carnium 
Mercurius autem sermonis et mentis et lingue et fellis et fundamenti luna autem 
gustus et transglutionis et stomachi et uentris et matricis et sinistrorum omnium 
Est autem uniuersalium lesuras quidem ut in pluribus euenire orientalibus 
existentibus maleficis qui occasionem efficiunt passiones autem contrarie occidentalibus 
ipsis existentibus quoniam et distinctum est horum utrumque eo 
quod lesura quidem semel efficiat et dolorem non habeat perseuerantem passio 
autem aut continue aut interpolate patientibus superueniat 
Ad particularem enim adiectionem quales species future sunt singularem 
sortiuntur obseruationem figurationes lesurarum illatiue et passionum quia ut 
in pluribus secundum similis figure situs assecuntur simptomata Orbationes 
enim uisuum efficiuntur secundum alterum quidem oculorum quando luna per 
se in predictis angulis existens et ad coniunctionem festinans uel ad plenilunium 
extiteritet quando in altera ratione habentium figurationem ad solem manens 


extiterit et coniungatur alicui nebulosarum in zodiaco conuolutionum ut nubecule 
Cancri et Pliadi Tauri et cuspidi sagitte Sagittarii et aculeo Scorpionis et partibus 
penes nates Leonis aut ydrie Aquarie et quando Mars aut etiam Saturnus 
ipsi existenti angulari et occidentali orientales ipsi existentes superferantur 
aut iterum sole existente angulari ipsi antesursumferantur 
Si autem ambobus simul luminaribus uel penes idem signum uel secundum 
diametrum ut diximus configurentur matutini quidem ad solem existentes ad 
lunam autem uespertini circa ambos oculos occasionem efficient Mars quidem 
enim a percussione uel pulsu aut ferro aut adustione facit orbationes cum Mercurio 
autem configuratus in luctis aut exercitiis aut malignorum uiis Saturnus 
autem per suffusiones aut frigidationes aut a glaucedinibus et 
talibus 
Rursum si Venus fuerit in aliquo predictorum angulorum maxime autem 
in occidentali Saturno quidem coexistens aut configurata aut uicissitudinans 
loca sub Marte autem superata aut diametraliter aspecta uiri quidem steriles 
efficiuntur mulieres autem aborsibus et embrionum excisionibus inuoluuntur 
maxime autem in Cancro et Virgine et Capricorno Si luna ab oriente Marti 
copuletur si autem et Mercurio secundum idem configuretur et cum Saturno 
Marte superante aut diametrizante eunuchi aut ermafroditi aut sine folle aut sine 
foramine fiunt 
Hiis autem ita se habentibus si etiam sol configuretur et luminaribus 
quidem et Venere masculinizante luna existente occidentali et maleficis allatis 
superascendentes gradus uiri quidem secti fiunt uel in genitalibus lesuras patientes 
et maxime in Ariete et Leone Scorpione et Capricorno et Aquario mulieres uero 
sine prole et steriles 


Aliquando autem non sine lesura uisus tales perdurant impediuntur 
autem secundum linguam et fiunt balbi aut uix loquentes quicumque Saturnum 
et Mercurium simul existentes soli in predictis angulis habent maxime autem 
si etiam occidentalis fuerit Mercurius et configurentur ambo lune Hiis autem 
Mars superueniens soluere consueuit ut in pluribus lingue impedimentum a 
quocumque luna coobuiationem ad ipsum fecerit 
Rursum si aut luminaria maleficis angularibus afferantur simul uel secundum 
diametrum aut si luminaribus malefici et maxime luna existente aut 
in nodis aut in maximis latitudinibus aut in signis occasionantibus puta Ariete 
Tauro Scorpione Capricorno fiunt impedimenta corporis a gibbositatibus uel 
incuruationibus uel claudicationibus uel paralisibus si quidem cum luminaribus 
fuerint malefici a natiuitate ipsa si uero in medio celi superantes luminaria aut 
prospicientes ex longinquo inuicem fuerint a periculis magnis ut precipitationibus 
aut casibus aut a latronibus et quadrupedibus Marte quidem enim dominante ab 
hiis que per ignem aut uulnera aut per colericas egritudines aut per latrones Saturno 
aut ab hiis que per casus aut nauigia aut spasmos 
Vt in pluribus autem fiunt lesure luna existente circa tropica et equinoctialia 
signa maxime autem circa equinoctiale quidem que per morpheas circa estiuale 
autem per impetigines circa autumpnale autem que per lepras circa hyemale 
uero que per lentigines et similia Passiones autem accidere consueuerunt quando 
in premissis sitibus malefici configurentur secundum contrarium tamen hoc est 
uespertini quidem ad solem ad lunam autem matutini 
Vniuersaliter autem Saturnus quidem frigidos uentres facit et multi 
flegmatis et reumaticos demaceratos et debiles et hictericos et dissentericos 
et tussitiuos et spuitiuos et colicam patientes et elephanticos mulieres autem 
adhuc histericas id est matricis dolores patientes Mars autem sanguinis emissiuos 
 melancolicos pneumonicos scabiosos adhuc etiam eos qui per incisiones 


aut adustiones occultorum locorum continue molestantur fistularum gratia 
aut etiam emoroidarum aut luporum aut cancrorum aut etiam igneorum 
ulcerum aut depascentium mulieres etiam insuper et aborsibus aut embrionum 
excisionibus aut etiam ineptitudinibus ad escas consueuit inuoluere 
Singulariter autem et secundum predictas configuratarum stellarum 
naturas ad partes corporis proprietates efficiunt passionum Cooperatur autem 
ipsis maxime ad intensiones malorum Mercurius Saturno quidem coaptatus ad 
frigidum et magis in motu continuo faciens reumatismos et humorum molestationes 
precipue autem eorum que circa pectus et cannam et stomacum Marti 
autem coaptatus ad maiorem exsiccationem ut in ulcerosis crustulis et in apostematibus 
et erysipilis et impetiginibus siluestribus et in nigra colera aut mania 
aut morbo sacro et talibus 
Et secundum signorum coaptationes continentium predictas in duobus angulis 
configurationes fiunt quedam qualitates passionum Proprie enim Cancer 
quidem et Capricornus et Pisces et uniuersaliter terrestria et piscium animalia 
faciunt passiones per depasturas uel corrosiones et per impetigines aut excoriantes 
aut scrophulas aut fistulas aut elefantias et talia Sagittarius autem et Gemini eas 
que per casus aut epilentias Et in ultimis gradibus signorum existentes planete 
circa extremitates maxime lesuras et passiones faciunt per impedimenta aut reumaticos 
a quibus et elefantie et ut ad omne dicatur ciragre et podagre eueniunt 
Hiis autem ita se habentibus si quidem nullus beneficorum configuretur 
maleficis occasionem facientibus aut luminaribus in angulis existentibus incurabiles 
et grauissime fient lesure et passiones eodem autem modo et si configurentur 
quidem superentur autem a malignis in uirtute existentibus si autem et 
ipsi benefici in dominationis figuris existentes superauerint malignos occasionem 


inferentes tunc lesure decentes et non probrose fiunt et passiones mediocres et 
facile consolabiles aliquando autem facile permutabiles orientalibus existentibus 
beneficis 
Jupiter quidem enim auxiliis humanis per diuitias aut dignitates lesuras occultare 
consueuit et passiones consolari cum Mercurio autem et farmaciis aut 
bonorum medicorum sollicitudinibus Venus autem per pronuntiationem deorum 
et responsionum lesuras quidem modo quodam decentes et gratiosas instituit 
passiones autem per ea que a diis medicamina facile consolabiles Saturno tamen 
astante cum explicationibus et diuulgationibus et talibus Mercurio autem cum 
negotiatione et acquisitione quadam prouenientibus per ipsas lesuras et passiones 
habentibus 


De qualitate anime 
De corporalibus quidem igitur simptomatibus modus speculationis talis 
quis utique erit Qualitatum autem anime que quidem circa rationalem et intellectualem 
partem deprehenduntur per condicionem consideratam circa Mercurium 
que autem circa sensualem et irrationalem a materialiori luminarium 
hoc est a luna et configuratis astris quantum ad defluxus uel etiam coniunctiones 
ipsius 
Multo autem formiori existente ea specie que secundum animales impetus 
merito utique et talem speculationem non simpliciter neque ut contingit faciemus 
sed per plures et uarias obseruationes Et enim signorum continentium 
Mercurium et lunam aut eos qui habent dominium ipsorum planetas differentie 
multum possunt facere ad animarum proprietates et rationem habentium ad 
premissam speciem astrorum configurationes ad solem et ad angulos et adhuc ea 
que secundum naturam ipsam uniuscuiusque astrorum proprietas ad animales 
motus 


Signorum quidem igitur uniuersaliter tropica quidem communiores faciunt 
animas popularium et ciuilium rerum concupiscitiuas adhuc autem amatrices 
glorie et deo supplices bene aptas que et boni motus inquisitiuas que et inuentiuas 
bene coniecturatiuas et astrologicas et diuinatiuas Bicorporea autem 
uarias facile permutabiles male comprehensibiles leues facile transponibiles 
duplices amatiuas multorum modorum amatrices musarum uoluptate pigras 
facile acquisitibiles penitiuas Fixa autem iustas non adulatrices immansiuas 
firmas intellectiuas sufferentes amatrices laborum duras continentes memores 
malorum persecutiuas contentiosas amatrices honoris perstitiuas supergressiuas 
duras intransponibiles 
Configurationum autem orientales quidem horoscopales et maxime in propriis 
dignitatibus liberales et expensas et liberas et fortes et bene aptas et acutas 
et non adopertas animas efficiunt Matutine autem stationes et celi mediationes 
superratiocinatiuas et immansiuas memoratiuas firmas intellectiuas magna sapientes 
perfectiuas eorum que uolunt non uertibiles robustas inseductibiles iudicatiuas 
operosas castigatiuas scientificas Precessiones autem et occasus facile 
transponibiles et non firmas debiles recusatrices laborum passibiles humiles 
formidolosas dubias audentes magna mala cum formidine hebetes desides difficile 
mobiles 
Vespertine autem stationes et que sub terra celi mediationes adhuc autem in 
Mercurio et Venere de die quidem uespertini occasus de nocte autem matutini 
bene aptas quidem et sapientie intendentes non ualde autem memoratiuas 
neque superlaboriosas aut amatrices laborum perscrutatiuas autem occultorum 
inquisitiuas inuisibilium puta magicas misteriales metheorologicas organicas que 
et mechanicas mirabilium factrices et astrologicas philosophas auguratiuas 
sompniorum interpretatiuas et similes 
Ad hec autem in propriis quidem aut etiam conuenientibus existentes locis 
et partitionibus habentes dominium anime operum secundum modum quem in 


principio determinauimus euidentes et inimpedibiles et expressas et efficaces 
faciunt proprietates et maxime quando iidem dominentur simul duobus locis 
hoc est quando fuerint qualitercumque Mercurio configurati et lune defluxum uel 
etiam coniunctionem optineant 
Non sic autem dispositi sed in inconuenientibus existentes locis que 
quidem ipsorum nature conueniunt ad animalem operationem ineuidentia et obscura 
et imperfecta et sine profectu instituunt que autem nature dominantium 
aut preualentium fortia et supernociua subiectorum Vt quando qui propter maleficorum 
coaptationem iniusti et maligni optinentibus quidem ipsis bene cessibile 
et inimpedibile aut etiam sine periculo et super gloria habent impetum 
ad male faciendum aliis superatis autem a contraria partitione decidentes et non 
perficientes et de facili punibiles fiunt 
Qui autem rursum propter beneficorum coaptationem ad predicta loca boni 
et iusti insuperatis quidem existentibus ipsi gaudent et bonam famam habent 
in aliorum beneficiis et a nullo iniustitiam patiuntur sed commodum reportantes 
iustitiam perficiunt superatis autem a contrariis econtrario propter hanc ipsam 
mansuetudinem et benignitatem et misericordiam facile decidentes et querelas 
tollerantes aut etiam a pluribus iniuriam sustinentes existunt 
Modus quidem igitur uniuersalis moralis speculationis talis quidam utique 
erit particulares autem ab ipsa astrorum natura secundum dominium inditas 
proprietates deinceps summatim prosequemur usque ad eam que secundum totalitatem 
consideratur commixtionem 
Saturnus quidem igitur solus dominationem anime accipiens et precedens 
Mercurio et lune si quidem in gloria extiterit quantum ad mundum et 
angulos facit corporis amatrices rigidas in sententiis profundi sensus austeras 


 singularis sententie laboriosas preceptiuas castigatiuas circumspectas 
inuidiosas pecuniarum amatrices uiolentas thesaurizatiuas 
Contrarie autem et inglorie dispositus sordidas et paruorum sermonum et 
parui animi et indifferentes male sententie et ingratos formidolosos sequestratos 
maliloquos heremi amatores et planctus amatores inuerecundos demonibus 
obsequiosos amatores malignitatis sine affectione insidiatiuos domesticorum 
non letantes corporis oditores 
Ioui autem secundum expositum modum coaptatus in gloriosis quidem 
rursum dispositionibus facit bonos honorabiles senioribus astantes bone sententie 
auxiliatiuos iudicatiuos possessionis amatores magnanimos redditiuos 
bene electiuos domesticorum amatiuos mansuetos intelligentes toleratiuos 
philosophie insistentes 
In contrariis autem bonorum inexpertos insaniosos ad minima timidos 
demonibus seruientes sacra frequentatores predicantes suspiciosos natorum 
oditores non amicos occultatiuos sui sine iudicio infideles in stultitia malos 
ueneficos ypocritas immaturos sine amore honoris penitiuos austeros difficile 
precibus acquiescentes difficile adibiles reuerentiales futuricios stultos que similiter 
et non toleratiuos malorum 
Marti autem coaptatus in gloriosis quidem dispositionibus facit indifferentes 
laboriosos fidentes molestatores magna mala attemptantes cum formidine 
austera operantes immisericordes contemptiuos asperos bellicos 
proiectores periculi tumultus amatores dolosos insidiatores grauis ire infrangibiles 
populi turbatores tirannicos auaros ciuium oditores litigii amatores 
mali memores profunde malignos auctores non sufferentes superbos graues 
gloriatores malefactores iniustos infrunitos homines odientes inconuertibiles 
intransponibiles multe actionis bene conuersantes tamen et operosos et inconuincibiles 
et totaliter consummatiuos 


In contrariis autem raptores latrones adulteros patientes malorum 
turpiter lucrantes sine deo sine affectione iniuriosos insidiatores fures periuros 
sanguinem facientes illicite occisores malignos homicidas uenenatores 
sacrorum predatores impios sepulcrorum suffossores et uniuersaliter ualde 
malos 
Veneri autem coaptatus in gloriosis quidem dispositionibus facit mulierum 
oditores antiquorum amatores et heremi sectatores indelectabiles ad intercessiones 
non amatores honoris oditores pulcrorum inuidiosos austeros ad 
conuentus sine collatione cum aliis singularis sententie pro diuinatione purificantes 
se superstitiosos misteriorum et rituum concupiscitores sacrorum conditores 
 indiuinatos deo supplices uenerabiles autem et facile uerecundantes 
uerecundos immiscentes se philosophie fideles ad conuictus continentes superratio cinatiuos 
reuerentes indignatores que et ad mulierum suspiciones 
zelotipos 
In contrariis autem luxuriosos impudicos turpium operum indifferentes 
 et immundos ad coitus incestuosos insidiosos femininarum personarum 
et maxime propinquissimarum confractos ualde probrosos precipites oditores 
pulcrorum exprobatores maliloquos ebriosos latreuticos subcorruptores nefarios 
ad conuentus supponentes et suppositos non solum ad ea que secundum 
naturam sed etiam ad ea que preter naturam seniorum et uilium et contra legem 
et bestialium commixtionum appetitiuos impios deorum contemptores misteriorum 
et sacrorum dissipatores turbatores criminatores ueneficos omnimodo 
Mercurio autem coaptatus in gloriosis quidem dispositionibus facit operosos 
delectantes in addiscere legitimorum inquisitores amatores medicinalium 
misticos participes occultorum et inenarrabilium prodigiorum conditores 
paralogizatores paucis pro uita contentos adaptatores discussores rerum et sollertes 
amaros et diligentes uigiles sapientiam sectantes amatores operationis 
consummatiuos 
In contrariis autem tediosos memores malorum duros animabus superlaboriosos 
suos odientes tormentorum amatores non letantes nocte errabundos 
insidiatores proditores incompatientes fures magicos uenenatores litterarum 
falsatores traiectatores non ad consummationem pertingentes et facile incidentes 


Jupiter autem solus dominationem anime accipiens in gloriosis quidem 
dispositionibus facit magnanimos largitiuos dei cultores honorabiles fruitores 
benignos magnificos magna sapientes uenerandos proprio operi insistentes 
misericordes rationis amatores affectuosos presides 
In contraria autem dispositione existens similes quidem fantasias imprimit 
animabus ad humilius tamen et ineuidentius et indiscretius puta pro magnanimitate 
quidem prodigalitatem pro dei cultu demonum obsequium pro uerecundia 
formidinem pro reuerentia gloriationem pro benignitate indifferentem 
beneuolentiam pro amore pulcritudinis amorem delectationis pro magna sapere 
desidiam pro liberalitate autem indifferentiam et quecumque hiis similia 
Marti autem coaptatus in gloriosis quidem dispositionibus facit asperos 
pugnaces militares rerum consumptores motos insubditos calidos parabolizantes 
fidentes operatores arguitores augmentatores operis uictorie amatores 
principatores magnanimos autem et amatores honoris et animosos et iudicatiuos 
et consummatiuos 
In contrariis autem iniuriatiuos indifferentes insociales inexorabiles 
seditiosos contentiosos singulariter laborantes criminatores superbos supergressores 
rapaces cito transmutabiles leues penitiuos instabiles precipites 
infideles sine iudicio sine sententia excessiuos operosos querulosos prodigos 
tediosos et uniuersaliter irregulares et ultramotos 
Veneri autem coaptatus in gloriosis quidem dispositionibus facit mundos 
fruitores amatores speculationis fistularum amatores cantatiuos amatores gesticulationis 
in excessu beneuolos beneficos miseratiuos sine malitia dei amatores 
uirtuti studentes agonum amatores prudentes osculatiuos uenereos in 
reuerentia fulgentis anime bone sententie amatores litterarum redditiuos iudicatiuos 
moderatiuos et bene institutos ad uenerea domesticorum amatores 
pios amatores iustitie amatores communitatis glorie amatores et uniuersaliter 
bonos et optimos 


In contrariis autem teneros deliciose uite femininos animo saltatrices 
muliebres animo expensores in malum muliebres amorosos luxuriosos precipites 
maledicos ornatus amatores submolles desides prodigos probrosos 
compassiuos ornatiuos muliebris intellectus sacrorum fanaticos productiuos 
misteriales fideles tamen et sine nequitia et superlargientes et facile adibiles et 
bene deductibiles et ad calamitates liberaliores 
Mercurio autem coaptatus in gloriosis quidem dispositionibus facit 
multum negotiosos amatores sermonis geometras mathematicos poeticos 
contionatores bene aptos temperatos boni sensus bene consiliatiuos politicos 
beneficiatiuos 
procuratiuos dulcis moris amatores dationis amatores populi 
facile se ingerentes bene consummatiuos principatiuos pios dei amatores bene 
pecuniosos affectuosos domesticorum amatores facile erudibiles philosophicos 
dignatiuos 
In contrariis autem excessiuos in beneuolentia tediosos deceptibiles facile 
despectibiles reuelationibus attendentes deo supplices stultiloquos subamaros 
fictione sapientes insensatos iactatores magicos subtus motos multarum 
autem historiarum et memoratiuos et magistrales et mundos concupiscentiis 
Mars autem solus dominationem anime accipiens in gloriosa quidem dispositione 
facit generosos principatiuos animosos armorum amatores multum 
agiles fortes parabolizantes proiectores periculi insubicibiles indifferentes robustos 
acutos liberos contemptiuos tirannicos operatiuos iracundos precessores 
In contraria autem insociales iniuriosos sanguinis amatores tumultus 
amatores sumptuosos clamosos percussores precipites ebriosos raptores immisericordes 
astutos perturbabiles insanos domesticorum oditores sine deo 


Veneri autem coaptatus in gloriosis quidem dispositionibus facit superlargitores 
et bene degentes et sociorum amatores delectabilis uite bene sapientes 
lusiuos integros uel illesos bene rithmizatos amatores saltationis amorosos 
artis amatores imitatores fruitiuos preparatores uiriles bene procliues quidem 
ad uenerea peccata consummatores autem et facile uestitu ornabiles et intellectu 
acutos et difficile redarguibiles et diiudicatiuos adhuc autem iuuenum concupiscitiuos 
et masculorum et feminarum sumptuosos que et acute ire 
In contrariis autem iniectores oculorum luxuriosos precipites dissipatores 
adulteratiuos iniuriatores mendaces dolorum implicatores subcorruptores 
domesticorum et alienorum acutos simul et non gaudentes ad concupiscentias 
 stupratores mulierum et uirginum parabolizatores calidos inordinatos 
insidiatores periuros facile incidentes sensum ledentes aliquando autem et 
prodigos amatores ornatus et audaces et subactos et impudica agentes 
Mercurio autem coaptatus in gloriosis quidem dispositionibus facit militares 
 industrios operosos bene mobiles non despicabiles multorum modorum 
inuentiuos sophistas astutos prelinguosos impositorios dolosos instabiles 
methodicos in malum artificiosos acute sentientes seductores simulatores 
insidiatores mali modi multorum negotiorum amatores malignorum consummatores que 
aliter et ad similes bene conuenientes et bene condextrabiles et 
uniuersaliter inimicorum lesiuos amicorum autem benefactiuos 
In contrariis autem sumptuosos supergressores insociales parabolicos 
audaces penitiuos promptos percutere ultramotos mendaces fures sine deo 
periuros impostores seditiosos incensores theatrorum inuasores superiniuriosos 
latrocinantes murorum suffossores turpes occisores falsarios traiectatores 
demonum inuocatores magos uenenosos uirorum interfectores 


Venus autem sola dominationem suscipiens in gloriosa quidem 
dispositione facit mansuetos bonos teneros rationabiles mundos prudentes 
bonorum amatores deo carissimos mali zelatores malignorum oditores et artium 
amatores bene compositos bene se habentes facile sompniantes affectuosos 
beneficiatiuos misericordes indelectabiles bene communicatiuos consummatiuos 
et uniuersaliter uenereos In contraria autem desides amorosos femininos 
muliebres non audaces indifferentes precipites probrosos ineuidentes uituperosos 
Mercurio autem coaptata in gloriosis quidem dispositionibus facit artium 
amatores philosophantes scientionales bene aptos poeticos fistularum 
amatores dulcis moris fruitiuos delicate diete bone moderationis amicorum 
amatores pios intellectiuos multum ingeniosos meditatiuos directiuos bene 
ingressiuos cito discentes per se dociles zelatores optimorum imitatores 
bonorum boni oris et gratiosos bene compositos moribus studiosos premii 
amatores rectos iudicatores magna sapientes uenereorum autem ad mulierculas 
quidem euitatiuos ad pueros autem magis motos et zelotipos 
In contrariis autem impostores multum ingeniosos mali oris aliud simulantes 
male sententie seductores mendaces criminatores periuros profunde 
malignos turbatores obseruatores incompositos sine federe peruersores 
mulierum 
corruptores et puerorum adhuc autem comptos submolles probrosos 
male fame multum notatos omnia aggredientes et aliquando quidem in corruptione 
talia simulantes aliquando autem et in ueritate dispositos et turpia agentes 
et uariis passionibus inquinatos 


Mercurius autem solus dominationem anime suscipiens in gloriosa 
quidem dispositione facit natos perspicaces sollertes intelligentes multum historiosos 
inuentiuos expertos logicos fisiologos speculatiuos bene aptos zelatiuos 
beneficiatiuos ratiocinatiuos mathematicos misteriales bene coniecturatiuos 
disciplinales adeptiuos In contraria autem astutos preuolantes obliuiosos impetuosos 
leues facile permutabiles penitiuos cum malignitate stultos imprudentes 
peccatores mendaces indifferentes instabiles infideles auaros iniustos 
et uniuersaliter falsos mente et procliues ad peccata 
Hiis autem ita se habentibus cooperatur quidem et ipsa lune consistentia 
quoniam in flexionibus existens australis et borealis termini cooperatur anime 
proprietatibus ad multiformius in nodis autem ad acutius et operosius et facilius 
mobile Adhuc autem in orientalibus et luminarium augmentationibus ad maiorem 
habilitatem et maiorem euidentiam et maiorem firmitatem et maiorem fiducialitatem 
in diminutionibus autem luminarium aut occultationibus ad maiorem 
tarditatem et maiorem hebetudinem et penitudinem ampliorem et maiorem 
formidinem et ineuidentiam ampliorem 
Cooperatur autem aliqualiter sol coaptatus aliquo modo dominanti complexioni 
anime secundum gloriosam quidem dispositionem rursum ad iustius 
et ad eminentius operationis et honorabilius et reuerentius et ad maiorem dei 
cultum Secundum contrarium autem et inconueniens ad humilius et laboriosius 
et minus insigne et insocialius et singularioris sententie et austerius et ad id quod 
peioris regiminis et uniuersaliter ad id quod peius dirigibile 




De passionibus animalibus 
Quoniam autem anime proprietatibus consequitur aliqualiter qui de precipuis 
ipsius passionibus sermo uniuersaliter quidem rursum notari et obseruari 
oportet Mercurium et lunam quomodo se habent ad inuicem et ad angulos et ad 
alias stellarum que sunt apte ad malignationem quod siue ipsi inconnexi fuerint 
ad inuicem siue ad orientalem orizontem superentur aut habitudine inuoluantur 
aut longitudinis aspectu impediantur a figuratis inconuenienter et nociue circa 
propietates animales incidentium uariarum passionum sunt effectiui distinctione 
 ipsarum rursum considerata a proprietate preaccepta stellarum locis coaptatarum 
Plurima quidem igitur magis mediocrium passionum fere prius in dictis 
de anime proprietatibus distincta sunt intentione ipsarum possibili considerari 
ex excessu malignantium quoniam aliquis merito extrema morum et aut deficientia 
a medietate aut excedentia dicet utique passiones Que autem precipuum 
habent excessum et sunt quasi egritudinales et preter totam naturam circa ipsam 
ratiocinatiuam anime partem et circa passiuam ut in tipo talem habent obseruationem 
Epilentici quidem enim ut in pluribus fiunt quicumque luna et Mercurio ut 
diximus inconnexis existentibus aut ad inuicem aut orientali orizonti Saturnum 
quidem de die Martem autem de nocte habent in angulo et aspectu impedientem 
premissam figuram Insani autem quando in eisdem econtrario Saturnus quidem 
de nocte Mars autem de die dominatus fuerit figure et maxime in Cancro aut 
Virgine aut Piscibus Demoniaci autem et humidi capitis quando malignantes 
sic se habentes optineant lunam existentem in apparentia Saturnus quidem festinantem 
ad coniunctionem Mars autem festinantem ad plenilunium maxime 
quidem in Sagittario et Piscibus 
Soli quidem igitur malefici secundum predictum modum dominium figure 
suscipientes incurabiles quidem secretas tamen et non productas in exemplum 
faciunt premissas ratiocinatiue anime egritudines Coaptatis autem beneficis Ioue 


et Venere in occidentalibus partibus existentes ipsi beneficis autem in orientalibus 
 angulariter curabiles quidem facile tamen productibiles in exemplum 
faciunt passiones sub Ioue quidem per curas medicinales et aut per regimen diete 
aut farmacie sub Venere autem per responsa et auxilia a diis 
In orientalibus autem ipsi in angulo existentes beneficis occumbentibus 
incurabiles simul et multum diuulgatas et euidentes faciunt egritudines 
secundum epilentias quidem eos qui patiuntur inuoluentes constrictionibus et 
clamoribus et periculis mortalibus secundum insanias autem et extases inquietudinibus 
et abalienationibus a domesticis et denudationibus et blasfemiis et 
talibus secundum demonizationes autem aut humorum molestationes reuelationibus 
et prophetiis et plagis et similibus exemplarium 
Singulariter autem et locorum figuram continentium que quidem solis et 
que Martis ad manias maxime cooperantur que autem Iouis et Mercurii ad epilempsias 
que autem Veneris ad dei illustrationes et elocutiones que autem Saturni 
et lune ad humorum molestationes et in demonizationes 
Egritudinalis quidem igitur uicissitudo circa operatiuum anime secundum 
totales naturas fere in talibus speciebus et per tales figurationes efficitur que 
autem circa passiuum rursum precipue consideratur manifestatur maxime circa 
eos qui secundum genus masculi et feminine excessus et defectus eius quod secundum 
naturam deprehenditur autem speculatiue secundum modum premisso 
similem sole quidem cum luna pro Mercurio assumpto et coaptatione Martis 
cum Venere ad ipsos 
Hiis enim sub uisu cadentibus si sola quidem luminaria in masculinis 
sint signis uiri quidem excedunt id quod secundum naturam mulieres autem id 
quod preter naturam ad uirile simpliciter anime et operosius si autem et Mars 
et Venus et alteruter uel etiam ambo sint masculinizati uiri quidem ad coitus 
secundum naturam fiunt procliues et adulteratiui et sine saturitate et in omni 
tempore prompti ad turpia et ad illegitima uenereorum mulieres autem ad eos 


qui preter naturam similiter luxuriose et iniectrices oculorum et uocate confricatrices 
Subiciunt autem femellas uirorum opera facientes et si quidem sola 
Venus masculinizata sit latenter et non in palam si autem et Mars econtrario ita 
ut aliquando tamquam legitimas mulieres subactas ostendant 
Econtrario autem luminaribus secundum expositam configurationem in 
femininis signis existentibus solis mulieres quidem excedunt id quod secundum 
naturam uiri autem id quod preter naturam ad id quod facile fragile et feminizatum 
anime Si autem et Venus fuerit masculinizata mulieres procliues et adulteratrices 
et luxuriose fiunt ad hoc quod subiciantur secundum naturam in omni 
tempore et ab omni quocumque ita ut a nullo simpliciter uenereorum abstineant 
siue turpe sit siue contra legem uiri autem molles et proni ad coitus preter naturam 
et subacti in modum mulierum passiue secrete tamen et latenterSi autem et 
Mars fuerit feminizatus econtrario et cum fiducia sine uerecundia sunt premissa 
secundum utramque speciem efficientes quod fornicarium et multum commune 
et quod multum probrosum et omnimode turpe scema defundentes usque ad diuulgationem 
secundum maledictionem et usus ignominiam 
Comparantur autem et orientales et matutine figurationes Martis et Veneris 
et ad masculius et facile diuulgabilius occidentales autem et uespertine ad femininius 
et secretiusSimiliter et Saturnus quidem configuratus ad magis impudicum 
aut immundius aut etiam probrosius unicuique expositorum natus est 
cooperari Jupiter autem ad decentius Mercurius autem ad uulgabilius et ad id 
quod passionum facile mobilius et multiformius et quod facile profectibilius 
Explicit liber tertius incipit quartus 




 LIBER IV 

# capitula
 Hec sunt capitula libri quarti 
Prohemium ca pm 
De fortuna possessoria ca m 
De fortuna dignitatiua ca m 
De qualitate operationis ca m 
De coniugiis ca m 
De natis ca m 
De amicis et inimicis ca m 
De peregrinatione ca m 
De qualitate mortis ca m 
De temporum diuisione ca m 


Prohemium 
Que quidem igitur ante natiuitatem et que penes ipsam natiuitatem possunt 
considerari et adhuc que post natiuitatem quecumque sunt propria consistentie 
insinuantia uniuersaliter qualitatem commixtionum fere hec erunt 
utique Eorum autem que penes id quod extra accidunt et que consequenter debent 
pertractari precedit quidem qui de fortuna possessoria et dignitatiua sermo 
connectitur autem sicut possessoria quidem corporis conuenientiis ita dignitatiua 
hiis que anime 




De fortuna possessoria 
Que quidem igitur possessionis qualia quedam erunt accipiendum a uocata 
sorte fortune solo tamen modo secundum quem semper distantiam que 
est a sole ad lunam proicimus ab horoscopo et in natis de die et in natis de nocte 
propter causas quas diximus in hiis que de temporibus uite Considerare igitur 
oportebit hac instituta secundum hunc modum signi dominationem habentes 
et qualiter se habent hii quantum ad uirtutem et quantum ad conuenientiam secundum 
modum quem in principio determinauimus adhuc autem configuratos 
ipsis uel superantes hos qui eiusdem uel contrarie partitionis 
In uirtute enim existentes qui sortis dominium susceperunt faciunt multarum 
possessionum et maxime quando a luminaribus extiterint conuenienter 
testificati sed Saturnus quidem per edificia et agriculturas et nauigia Jupiter 
autem per fidem et per prefecturas et per sacerdotalia Mars autem per militaria 
et per ducatus Venus uero per amicitias et mulierum dona Mercurius autem per 
sermones et negotiationes 
Proprie autem Saturnus fortune possessorie coaptatus si Ioui configuretur 
hereditates acquirit et maxime quando in superioribus angulis hec accident Ioue 
in bicorpore signo existente aut etiam copulationem lune optinente tunc 
enim in filiorum procreationem reducti aliena hereditabunt 
Et si quidem qui eiusdem partitionis cum ipsis dominatoribus testimonia 
dominationis fuerint facientes ipsi possessiones inuiolatas conseruabunt 
si autem qui contrarie partitionis superexaltati fuerint principalibus locis aut superillati 
ipsis dissipationes faciunt existentium uniuersali tempore accepto per 
prosneusim id est adnuitionem occasionem inferentium ad angulos et ad superalleuationes 




De fortuna dignitatiua 
Que autem dignitatis et talis felicitatis oportebit speculari a dispositione 
luminarium et ab addextrantium stellarum conuenientia cum ipsis In masculinis 
enim signis existentibus ambobus luminaribus et in angulis aut ambobus rursum 
aut etiam altero maxime autem eo quod partitionis et addextratis a planetis 
sole quidem a matutinis luna autem a uespertinis qui nati reges erunt 
Et si quidem addextrantes planete uel in angulis ipsi fuerint uel ad angulum 
qui super terram configurentur magni et potentes et rectores mundi perseuerabunt 
et adhuc magis felices si addextrantes dextri hiis qui super terram angulis 
configurentur Si autem aliis sic habentibus solus sol fuerit in masculino luna 
autem in feminino angulare autem alterum luminarium presides solum erunt 
uite et mortis domini 
Si autem cum hiis neque addextrantes planete angulares fuerint uel testificentur 
angulis magni solum erunt et in dignitatibus procuratoriis uel exercitus 
ductiuis uel sacerdotalibus et non principalibus 
Si autem luminaria non fuerint in angulis addextrantium autem planetarum 
plurimi aut in angulis sint aut configurentur angulis in dignitatibus 
quidem insignioribus non erunt in preminentiis tamen ciuilibus et mediocritate 
circa preacceptationes secundum uitam neque addextrantibus tamen coaptatis 
ad angulos non insignes operibus et sine profectu constituuntur tandem autem 
humiles et infelices fiunt fortunis quando neutrum luminarium neque in angulo 
neque in masculino signo extiterit neque addextretur a beneficis 
Vniuersalis quidem igitur modus proposite speculationis dignitatum talem 
quandam paulatiuam augmentationem habet intermedias autem 
horum consistentias ualde multas existentes coniecturandum a particulari immutatione 
luminarium et ipsorum addextratione circa ipsam speciem et a dominio 
addextrationum 


Hac enim circa habentes quidem partitionem et circa beneficos consistente 
maior dominabilitas et minor decidentia dignitates assequitur circa contrarios 
autem aut maleficos submissio et instabilitas Species autem dignitatis 
future consideranda a proprietate addextrantium planetarum quoniam quidem 
Saturnus dominium addextrationis habens potentatus facit super possessionem 
et pecuniarum collectionem Jupiter autem aut Venus super gratias et dona et 
honores aut magnanimitates Mars autem super militias et uictorias et timores 
subiectorum Mercurius autem propter intellectum aut eruditionem aut curam et 
rerum dispensationem 


De qualitate operationis 
Habens autem dominium operationis accipitur secundum duos modos a 
sole et a signo medii celi Considerare enim oportebit facientem apparitionem 
matutinam propinquissime ad solem et eam que in medio celi quando maxime 
coniunctionem lune habeat Et si quidem eadem fuerit stella habens ambo predicta 
hac sola utendum similiter autem et si alterum nullum habeat ea sola que 
alterum accepit Si autem altera fuerit que propinquissimam apparitionem fecit et 
altera que medio celi et lune coaptatur ambabus utendum primoritatem dantes 
habenti secundum dominium plures rationes dignitatis secundum modum quem 
preexposuimusSi autem nulla inueniatur neque apparitionem faciens neque 
in medio celi dominum ipsius assumendum ad ydoneitates tamen temporales 
nam sine opere ut in toto tales fiunt 
Planeta quidem igitur operationis dominium suscipiens ita nobis diiudicabitur 
qualitas autem operationum ex proprietate trium planetarum scilicet Martis et 
Veneris et Mercurii et a proprietate signorum et in quibus utique extiterint gradientes 


Mercurius quidem enim agere exhibens ut figuraliter utique dicat quis 
facit scriptores negotiatores logistas doctores mercatores trapezitas diuinatores 
astrologos immolatores et uniuersaliter operantes in litteris et interpretatione et 
datione et acceptione et si quidem Saturnus ipsi testimonium ferat alienorum 
dispensatores aut sompniorum iudicatores aut in sacris conuersationes facientes 
occasione diuinationum et responsionum si autem Jupiter legis scribas rethores 
sophistas cum personis maioribus habentes conuersationes 
Venus uero agere exhibens facit habentes operationes circa odores florum 
aut unguentorum aut circa uina aut colores aut tincturas aut aromata aut ornamenta 
uelud unguenti uenditores sertorum complicatores aromatum uenditores 
balneatores tabernarios ueneni uenditores textores pictores tinctores 
uestimentorum uenditores et si quidem Saturnus ipsi testificetur negotiatores 
eorum que ad fruitionem et ornatum magos autem et ueneficos et precessores et 
acquirentes ex similibus hiis si autem Iupiter athletas coronarum gestatores 
honoribus dignificatos a muliebribus personis promotos 
Mars autem cum sole quidem figuratus facit per ignem operantes uelud 
cocos calcem coquentes carbonarios erarios metallorum fusores existens autem 
sine sole eos qui per ferrum uelud naues compingentes carpentarios agricultores 
latomos lapidum sculptores historiarum exaratores lapidarios lignorum 
fissores politores et si quidem Saturnus ipsi testificetur nauticos munitores irrigatores 
pictores bestiarum alitores cocos portionatores si autem Jupiter milites 
 ualetos telonearios receptores hospitum remigatores sacrificatores 
Rursum autem inuentis duobus qui operationes exhibent si quidem Mercurius 
et Venus susceperint dominium a musa et organis et melodiis et 
poematibus et rithmis faciunt operationes et maxime quando loca sibi commutauerint 
efficiunt enim ioculatores simulatores corporum locatores organorum 
factores cordarum tortores pictores saltatores textores cere plasmatores Et si 


quidem Saturnus iterum ipsis testificetur facit eos qui circa genera predicta et 
muliebres ornatus negotiantes si autem Jupiter causidicos ratiocinationibus 
presidentes in publicis occupatos puerorum doctores turbarum capitaneos 
Si autem Mercurius et Mars simul susceperint dominium operationis 
statuificos armorum factores sacrorum sculptores animalium fictores 
ad palmam mensuratores medicos chirurgicos accusatores adulteratiuos 
malorum actores falsarios Et si quidem Saturnus ipsis testificetur occisores 
raptores latrones iniuriosos traiectatores si autem Jupiter amatores armorum 
amatores monachorum actitores industrios amatores operationis alienorum 
deportatores et per talia acquirentes 
Si autem Venus et Mars simul susceperint dominium operationis faciunt 
tinctores unguentarios stangnifices plumbi fusores aurifices argenti laboratores 
 agricolas et armis gesticulatores farmacorum compositores medicos 
per farmacias curis utentes Et si quidem Saturnus ipsis testificetur sacrorum 
animalium curatores hominum tumulatores lamentatores in sepulcris carmina 
decantantes deis deditos ubi misteria et lamentationes et purificationes conuersationes 
facientes si autem Iupiter sacris supplices augures sacrorum gestatores 
mulierum prefectos nuptiarum et colligationum interpretes et per talia uiuentes 
uoluptuose simul et pericula proiciendo 
Et signorum autem in quibuscumque fuerint qui operari exhibent 
proprietates secundum speciem coaccipiuntur et faciunt aliquid ad uarietatem 
operationis Que quidem enim humane forme cooperantur aliqualiter ad omnes 
scientificas et circa humanam 
indigentiam oportunas quadrupedia autem ad metallicas et adquisitiuas et edificatiuas 
 et fabricatiuas tropica autem et equinoctialia ad interpretatiuas et permutatiuas 
et mensuratiuas et agricultiuas et sacerdotales terrestria autem et que 
in humido ad humidas et eas que per humida et herbarias et nauales adhuc autem 
circa sepulturas aut fixuras aut sallituras aut commassationes 


Proprie autem rursum luna si operatiuum locum optineat a coniunctione 
cursum faciens cum Mercurio in Tauro quidem et Capricorno et Cancro facit 
diuinatores immolatores in ollis diuinantes in Sagittario et Piscibus in mortuis 
diuinatores et demonum commotores in Virgine autem et Scorpione magos 
astrologos pronuntiatores prescientias habentes in Libra autem et Ariete et 
Leone raptos sompniorum iudices coniuratores 
Species quidem igitur ipsarum operationum per talia secundum commixtiuum 
modum oportebit coniecturare magnitudinem autem ipsarum ex uirtute 
astrorum dominantium Orientales quidem enim existentes aut in angulis 
faciunt operationes principales occidentales autem aut decidentes ab angulis 
secundarias operationes et a beneficis quidem magistrati magnas et gloriosas et 
lucrosas et sine offensione et complacentes a maleficis autem humiles inglorias 
sine lucro et incertas 
Saturno quidem contrariante secundum infrigidationes et discolorationes 
Marte autem secundum proiectiones periculorum et uociferationes 
ambobus autem secundum perfectas exsurrectiones uniuersali tempore augmentationis 
 aut humiliationis iterum considerato per dispositionem astrorum 
effectum causantium ad matutinos et uespertinos angulos semper 


De coniugiis 
Existente autem hiis consequenter eo qui de coniugiis sermone de conuictu 
quidem uiri et mulieris secundum leges ita considerandum In uiris quidem 
aspicere oportet lunam ipsorum quomodo disponitur Primo quidem in orientalibus 
existens quartis facit uiros nubere iuuenes uel iunioribus secundum etatem 
connubentes in occidentalibus autem tarde nubere aut uetulis coniungi si autem 
sub radiis fuerit et Saturno configurata penitus innuptos 


Deinde si in signo quidem unius speciei aut etiam uni planetarum coniuncta 
extiterit semel nubentes efficit si autem in bicorpore aut etiam multiformi uel 
etiam pluribus in eodem signo coniunctionem habens pluries nubentes Et si 
quidem astrorum que coniunctiones suscipiunt uel secundum adherentias uel secundum 
testimonia benefica extiterint accipiunt uxores bonas si autem malefica 
contrarias 
Saturnus quidem enim suscipiens coniunctionem procurat mulieres laboriosas 
 et austeras Jupiter autem reuerendas et yconomicas Mars autem audaces 
et insubiectas Venus autem hilares et formosas et gratiosas Mercurius autem 
perspicaces et acutas Adhuc autem Venus cum Ioue quidem aut Saturno aut cum 
Mercurio uite proficuas et uirorum amatrices et natorum cum Marte autem iracundas 
et dissidentes et sine sententia 
In mulieribus autem aspicere oportet solem ipsarum quoniam quidem 
et ipse in orientalibus rursum existens quartis facit habentes ipsum ita dispositum 
aut iuuenculas nubere aut cum iunioribus contrahere in occidentalibus 
autem tarde nubere aut cum senioribus secundum etatem contrahere et in signo 
quidem unius speciei existens aut in uno matutino planetarum semel nubere in 
bicorpore autem aut multiformi iterum aut etiam pluribus matutinis configuratus 
pluries nubere 
Saturno quidem igitur eodem modo soli quidem configurato accipiunt 
uiros constantes et utiles et laboriosos Ioue autem reuerendos et magnanimos 
Marte autem actitores et sine affectione et insubicibiles Venere autem mundos 
et formosos Mercurie autem uite proficuos et negotiosos Venere autem cum Saturno 
quidem parum coeuntes et reuerentiores in uenereis cum Marte autem 
calidos et procliues et adulterinos cum Mercurio autem circa pueros pauidos 
pro affectu 
Dicamus autem nunc orientales quartas in sole quidem que precedunt 
oriens signum zodiaci et occidens in luna autem que a coniunctione et plenilunio 
usque ad dichotomias occidentales autem que dictis contrarie 


Perseuerant quidem igitur ut ad omne dicatur conuictus quando utrarumque 
natiuitatum luminaria configurata extiterint concorditer hoc est trigona inuicem 
uel sextilia et maxime quando uicissim hoc accidit multo autem plus 
quando luna uiri soli mulieris 
Dissoluuntur autem ex contingentibus et abalienantur penitus quando predicti 
luminarium situs extiterint in inconnexis signis aut in diametralibus aut 
in tetragonalibus Et si quidem concordes luminarium configurationes benefici 
planetarum aspiciant delectabiles et indelectabiles et dampnosas 
Similiter autem et in sitibus non concordantibus benefici quidem luminaribus 
testificantes non penitus abrumpunt conuictus sed faciunt regressus et 
rememorationes conseruantes placabilitatem et affectionem maligni autem cum 
quadam inuectione et iniuria faciunt dissolutiones Mercurio quidem igitur solo 
cum ipsis facto litigiis et inclamationibus inuoluuntur cum Venere autem adulteriis 
aut farmaciis aut talibus 
Conuentiones autem que fiunt secundum alium quemque modum discernendum 
aspicientes ad Venerem et ad Martem et ad Saturnum Coexistentibus 
enim ipsis cum luminaribus conuenienter et conuictus conuenientes et legitimos 
habet enim Venus quasi cognationem ad utrumque dictorum planetarum et ad 
Martem quidem secundum faciem perfecti status quoniam in trigonalibus 
in trigonalibus inuicem habent domos 
Vnde Venus cum Marte quidem simpliciter amorosas dispositiones facit 
accedente autem Mercurio et acclamationes in communibus autem et coaptatis 
signis Capricorno et Piscibus fratrum aut cognatorum implicationes Et si 
quidem in uiris lune coextiterit facit duabus sororibus aut cognatis conuenire si 
autem in mulieribus Ioui duobus fratribus aut cognatis 
Cum Saturno autem rursum Venus existens simpliciter quidem delectabiles 
et bene stabiles instabiles et nociuos et zelotipos Et si quidem similis 


figurationis fuerit cum ipsis ad coetaneas facit implicationes si autem orientalior 
ipsis ad iuniores masculos aut iuniores feminas si autem occidentalior ad seniores 
feminas uel seniores masculos 
Si autem in communibus signis fuerint Venus et Saturnus hoc est in Capricorno 
et Libra cognatorum faciunt conuentus Ascendente autem aut ad celum 
mediante predicta figura luna quidem accedens facit masculos quidem matribus 
aut matrum sororibus aut consanguineis ex parte matris conuenire feminas 
autem filiis aut filiis fratrum aut filiarum uiris Sol autem occidentalibus maxime 
existentibus planetis masculos quidem filiabus aut filiarum sororibus aut uxoribus 
filiorum feminas autem patribus aut patrum fratribus aut cognatis ex 
parte patris 
Si autem premisse figurationes cognatorum quidem signorum non extiterunt 
in femininis autem fuerint locis faciunt et ita procliues et ad subigi et 
subigere per omnem modum promptos in quibusdam autem formationibus et impudicos 
ut in anterioribus et posterioribus Arietis et in Yade et in natibus et in 
posterioribus Leonis et in facie Capricorni 
In angulis autem existentes in primis quidem duobus angulis scilicet 
orientali et meridionali omnino patefaciunt passiones et in publicis locis producunt 
in extremis autem duobus scilicet occidentali et boreali faciunt spadones 
et canales habentes aut steriles aut imperforatas Marte autem astante 
abscisos aut fricatores 
Et uniuersaliter autem omnimodam quandam dispositionem ad uenerea 
habebunt in uiris quidem a Marte consideramus a Venere quidem enim et Saturno 
separatus testificatus autem a Ioue mundos et reuerentes circa uenerea 
facit et coniectantes solam naturalem oportunitatem cum Saturno autem solo 
quidem existens reuerentes et pigros et infrigidatos efficit 


Configuratis autem Venere et Ioue facile mobiles quidem et concupiscitiuos 
continentes autem et supersedentes et turpitudinem cauentes
cum sola autem Venere aut etiam cum Ioue cum ipsa existente Saturno absente 
luxuriosos et uoluptati inherentes et undecumque sibi ipsis delectationes procurantes 
et si hic quidem planetarum uespertinus fuerit hic autem matutinus 
et ad masculos et femellas conuenienter se habentes non ualde passionabiliter 
tamen ad neutras personas 
Si autem ambo uespertini ad femininas solas precipites femininis autem 
existentibus signis et ipsos subactos si autem ambo matutini ad pueros solos 
egritudinales masculinis que existentibus signis ad omnem masculorum etatem 
Et si quidem Venus occidentalior fuerit humilibus femininis aut seruilibus aut alienigenis 
conuenientes si autem Mars excellentibus aut uirilibus aut dominabus 
In mulieribus autem Venerem considerandum configurata autem Ioui aut 
etiam Mercurio temperatas et mundas facit circa uenerea et Saturno autem absente 
Mercurio configurata motas quidem et appetitiuas reuerentes tamen et 
pigritantes secundum plurima et turpitudinem cauentes 
Marti autem solo quidem coexistens aut etiam configurata Venus facit 
luxuriosas et pronas et magis quiete letatrices si autem et Jupiter ipsis assistat 
et si quidem Mars sub radiis fuerit coeunt cum seruis humilioribus aut alienigenis 
 si autem Venus cum excellentibus aut dominis meretricum aut adulterarum 
more se habebunt et si quidem feminizati fuerunt locis aut figuris planete 
ad subigi solum pronas si autem masculinizati et ad subigere mulieres 
Saturnus tamen premissis figuris coaptatus si quidem et ipse fuerit 
feminizatus solarum impudiciarum causa fit si autem orientalis et masculinizatus 
scortatrices instituit aut efficit amatrices scortatorum Ioue quidem rursum 
semper coassumpto ad decentius passionum Mercurio autem ad diuulgabilius et 
facile peccabilius 




De natis 
Quoniam autem ad locum de nuptiis qui de natis consequitur considerare 
oportebit eos qui apud locum qui secundum uerticem uel apud allatum 
locum hoc est locum boni demonis uel fortune coexistunt uel 
configurantur si autem non eos qui apud diametros ipsorum et lunam 
quidem et Iouem et Venerem ad dationem natorum accipere solem autem et 
Martem et Saturnum ad defectum natorum aut paucitatem natorum Mercurium 
autem ad quodcumque ipsorum extiterit configuratus communem et 
datorem quidem quando orientalis fuerit ablatorem autem quando occidentalis 
Datores quidem igitur simpliciter ita positi et soli existentes unicos dant 
natos in bicorporibus duplices et in femininis signis similiter autem et in 
animalibus multi spermatis uelud in Piscibus et Cancro et Scorpione duplices 
aut etiam plures Et masculinizati quidem signis et ad solem configurationibus 
masculinos feminizati autem femininos superati autem a maleficis aut etiam in 
sterilibus locis existentes uelut Leone aut Virgine dant quidem non autem in 
bonum neque ad permanendum 
Sol autem et malefici optinentes dicta loca si quidem in masculinis signis 
fuerint aut sterilibus et a beneficis non superati sunt significatiui perfecte natorum 
priuationis in femininis autem aut in signis multi spermatis existentes 
aut a beneficis testificati dant quidem sed lesuris infectos aut pauci temporis 
Partitionibus autem ambabus rationem habentibus ad signa natorum factiua 
datorum natorum abiectiones fiunt aut omnium aut paucorum existentium 
secundum excessus testificantium penes utramque partitionem quoscumque 
utique inuenerimus aut plures aut potentiores in existendo orientaliores aut magis 
angulares aut in superando aut in superferri 


Si quidem igitur dominatores dictorum signorum orientales extiterint existentes 
datores natorum aut in propriis fuerint locis gloriosos et insignes faciunt 
datos natos si autem occidentales et in locis aliene partitionis deiectos et uiles 
Et si quidem concordes hora et sorte fortune deprehendantur amicabiles 
parentibus et acceptos hereditantes ipsorum substantias si autem inconnexi aut 
oppositi rebelles et inimicitias facientes et nociuos et non recipientes parentum 
substantias Similiter autem et si quidem inuicem fuerint configurati concorditer 
qui natos dant permanent dati in amicitia fraterna et honoratiui inuicem si 
autem inconnexi aut in dyametrali situ inimicabiliter et insidiose dispositi 
Particularia autem rursum utique aliquis coniecturabit utens in unoquoque 
planetarum dationem faciente pro ascendente et a reliqua dispositione 
sicut in natiuitate faciens considerationem de totalioribus 


De amicis et inimicis 
Amicabilium autem dispositionum et contrariarum quarum maiores 
quidem et durabiliores uocamus compassiones et inimicitias minores autem 
et minoris durabilitatis sinastrias uel beneuolentias et obsistentias consideratio 
nobis erit secundum modum hunc In hiis quidem que considerantur penes 
magna simptomata obseruare oportet loca principalissima ambarum natiuitatum 
hoc est solarem et lunarem et horoscopum et locum sortis fortune 
Quoniam quidem in eisdem signis existentia aut uicissim permutantia 
loca aut omnia aut plura et maxime quando horoscopi circa gradus ab inuicem 
destiterint faciunt compassiones indeci dibiles et indissolubiles et inculpabiles 
In inconnexis aut in diametrizantibus constituta inimicitias maximas et 
contrariationes multi temporis 


Neutro autem modo existentia sed solum in signis configuratis si quidem 
in trigonalibus aut sextilibus minores faciunt compassiones si autem in quadrangularibus 
minores contrariationes ita ut fiant per tempora in amicitiis quidem 
collocutionis euitationes et parui affectus uerba quando malefici configurationem 
obsedeant in inimicitiis autem compactiones et inconstantie secundum accessus 
beneficorum in configurationibus 
Sunt autem amicitie et inimicitie species tres aut enim propter electionem 
ita se habent ad inuicem aut propter utilitatem aut propter delectationem et tristitiam 
quando quidem omnia aut plura predictorum locorum coaptantur ad 
inuicem amicitia congregatur ex omnibus speciebus sicut quando inconuenienter 
inimicitia Quando autem loca luminarium solum propter electionem que 
est optima amicitia et infallibilissima et inimicitia pessima et infidelis similiter 
autem quando loca sortis fortune propter utilitates quando autem horoscopi 
propter delectationes et tristitias 
Obseruandum autem configuratorum locorum superationes et planetarum 
aspectus in quibuscumque quidem enim natiuitatibus fuerit figurationis superioritas 
si idem uel propinquissime sit signum aut superillatio illi principalius 
amicitie aut inimicitie attribuendum in quibuscumque autem aspectus planetarum 
melior ad beneficentiam et uirtutem illis attribuendum ex amicitia magis 
commodum et inimicitie directibilius 
In hiis autem que per tempora eueniunt aliquibus temporales sinastrie 
uel beneuolentie et obsistentie attendendum ad motus planetarum secundum 
utramque natiuitatem hoc est secundum que tempora dimissiones planetarum 
alterius natiuitatis superueniunt locis planetarum alterius natiuitatis fiunt enim 
secundum hec amicitie particulares ad tempus durantes minimum quidem quod 


usque ad dissolutionem ipsam plurimum autem quod usque ad apprehensionem 
alterius alicuius superuenientium planetarum 
Saturnus quidem igitur et Jupiter aduenientes super loca inuicem faciunt 
amicitias per confederationes aut agriculturas aut hereditates Saturnus autem 
et Mars pugnas et insidias que secundum electionem Saturnus autem et Venus 
colligationes per personas connatas cito tamen remissas Saturnus autem et Mercurius 
conuictus et communiones dant et acceptationem et negotiationem aut 
secreta 
Jupiter autem et Mars sodalitates per presulatus et dispensationes Jupiter 
autem et Venus amicitias per personas femineas aut per religiones in sacris aut per 
reuelationes aut talia Jupiter autem et Mercurius simul conuersationes propter 
sermones et scientias et electionem philosophicam Mars autem et Venus colligationes 
propter amores et adulteria aut quietes fallibiles et ad multum deficientes 
Mars autem et Mercurius inimicitias et conclamationes et lites propter negotia aut 
farmacorum occasiones Venus autem et Mercurius conuictus qui propter artem 
aliquam aut musam aut compactionem a litteris aut a personis femininis 
Eam quidem igitur que ad magis et minus intentionem et remissionem sinastriarum 
aut contrariationum discernendum ex dispositione acceptorum locorum 
ad prima et principalissima quatuor loca quoniam in angulis quidem uel 
sortium uel luminarium existentia euidentiores faciunt significationes alienatis 
autem ipsis ineuidentes eam autem intentionem que ad maius nocumentum uel 
maiorem profectum aliis ex proprietate planetarum aspicientium dicta loca in 
bonum uel malum 
Singulariter autem de seruis locus aut sermo et de compassione dominorum 
ad ipsos aut duritia ex mali demonis uel infortunii signo accipitur et 
ex naturali ydoneitate planetarum aspicientium locum secundum ipsam natiuitatem 
 et secundum accessus aut diametrizationes et maxime quando dominatores 
signi uel concordes fuerint locis natiuitatis dominatoriis uel contrarias 
fecerint configurationes 




De peregrinatione 
Qui uero de peregrinatione locus deprehenditur per situm luminarium ad 
angulos amborum quidem maxime autem lune Occumbens enim aut cadens ab 
angulis peregrinationes et locorum permutationes efficit ualet autem consimile 
aliquando et Mars aut occumbens aut etiam cadens ipse ab eo qui secundum 
uerticem quando diametralem aut tetragonalem habuerit situm ad luminaria 
Si autem et sors fortune in signis facientibus peregrinationem ceciderit 
habentes totam uitam et conuersationes et operationes in loco extraneo perseuerant 
Beneficis quidem igitur aspicientibus dicta loca aut illatis super ipsa 
gloriosas habebunt et lucrosas in peregrinatione operationes et reditus celeres et 
sine impedimento maleficis autem laboriosas et nociuas et periculosas et uix regressiuas 
consideratione commixtiua ubique coassumpta secundum dominium 
configuratorum ad eadem loca sicut in primis determinauimus 
Vt in totum autem dicatur in regionibus quidem matutinalium quartarum 
incidentibus luminaribus ad partes habitationum ad orientem et meridiem 
peregrinationes fieri accidit in hiis autem que ad occasus uel etiam in ipsa occumbente 
ad boreales et occidentales Et si quidem unius forme extiterint signa 
facientia peregrinationem aut ipsa aut planete dominatores ipsorum diutinas 
et secundum tempora faciunt peregrinationes si autem bicorpora aut duplicis 
forme continue et ad plurimum tempus 
Iupiter quidem igitur et Venus domini existentes locorum et luminarium 
facientium peregrinationem non solum sine periculo sed etiam complacentiores 
faciunt peregrinationes aut enim a presidentibus in regionibus aut per occasionem 
amicorum proficient cooperante ipsis bona consistentia aeris et oportunorum 
habundantia Accedente autem ipsis et Mercurio sepe et per ipsum dictum 
occursum profectus et honores eueniunt 


Saturnus autem et Mars assumentes luminaria et si maxime per longitudinem 
distant inuicem faciunt ea que eueniunt inutilia et magnis periculis inuoluunt 
in aquosis quidem existentes signis per difficiles nauigationes et nauigia 
aut iterum per immeabilia loca et deserta in fixis autem per precipitia et immissiones 
spirituum in tropicis autem et equinoctialibus per indigentiam oportunorum 
et egritudinales consistentias in hiis autem que humane forme per 
latrocinia et insidias et spoliationes in terrestribus autem propter bestiarum incursus 
aut terremotusMercurio autem accedente propter metheora et accusationes 
incertas adhuc autem et propter reptilium et aliorum uenenosorum 
percussuras 
Obseruata principalitate in proprietate quidem symptomatum siue proficua 
siue nociua sint et hoc est secundum differentiam que attenditur penes causam 
et ex dominio locorum causatiuorum operationis aut possessionis aut corporis 
aut dignitatis secundum eam que e principio dispositionem temporum autem 
facientium significationes ex qualitate accessuum quinque planetarum secundum 
tempora Et hec quidem nobis usque tantum figuraliter dicta sint 


De qualitate mortis 
Residua autem post omnia ea que circa qualitatem mortis speculatione 
quam predistinximus per tractata in hiis que de temporibus uite utrum per dimissionem 
radii peremptio efficietur uel per descensum dominatoris ad gradum occumbentem 
Si quidem enim secundum dimissionem et obuiationem peremptio 
fiat locum obuiationis ad qualitatem mortis conuenit obseruare si autem secundum 
descensum ad gradum occumbentem ipsum occumbentem locum 


Qualescumque enim utique fuerint uel sequentes ad loca predicta uel si 
non sequantur primi aliorum ipsis illati tales et mortes fore distinguendum coacceptis 
cum naturis ipsorum ad uarietatem simptomatum et planetis configuratis 
et proprietate ipsorum peremptiuorum dictorum locorum cum per proprietatem 
animalis tum per naturam terminorum 
Saturnus quidem dominium mortis suscipiens facit fines per egritudines 
diuturnas et pthises et per reumatismos et contabescentias et rigores febriles et 
per egritudines splenis et uentris et per ydropises et per matricales dispositiones 
et quecumque secundum habundantiam frigidi existant 
Iupiter autem facit mortes a squinanchia et peripneumonia et apoplexia et 
a spasmis et cardiacis dispositionibus et quecumque secundum spiritus immoderationem 
aut prauitatem odoris copulantur 
Mars autem a febribus continuis et emitriticis et repentinis percussionibus 
nefreticis et a dispositionibus sanguinem spuere facientibus et a sanguinis fluxibus 
et aborsibus et partubus et ab erisipelis et aliis molestiis et quecumque egritudinum 
secundum incensionem et immoderantiam calidi mortes inferunt 
Venus autem per stomaticas et epaticas et per impetigines et dissentericas 
dispositiones facit mortes adhuc autem per deuorationes et fistulas et farmacorum 
dationes et quecumque humore habundante aut corrupto simptoma efficiunt 
Mercurius autem per manias et extases et per melancolias et per casus 
et per epilempses et per tussiuas et euaporatiuas egritudines et quecumque sicco 
habundante aut corrupto consistunt 
Propriis quidem igitur mortibus moriuntur secundum dictum modum 
transeuntes a uita quando qui dominium mortis susceperunt in propria uel conuenienti 
naturali proprietate fuerint existentes superati a nullo potentium malignari 
et fallaciorem facere finem 


Violentis autem et notabilibus quando ambo malefici dominantur peremptiuis 
locis uel simul existentes uel in quadrato aspectu uel in maxime remoto 
uel alteruter ipsorum uel etiam ambo solem aut lunam aut etiam ambo luminaria 
comprehendant Malitia quidem igitur mortis constituta ab ipsorum 
conuentu magnitudine autem ab attestatione luminarium qualitate autem 
rursum ab aspectu reliquorum planetarum et a signis maleficos continentibus 
Saturnus quidem enim solem preter partitionem aspiciens quadrangulariter 
aut diametraliter in fixis quidem facit per oppressionem turbarum aut 
constrictionibus aut strangulationibus pereuntes similiter autem et si occumbat 
luna superillata in bestialibus autem locis aut signis a bestiis corruptos et si 
Iupiter attestetur impeditus et ipse in publicis locis et publicis diebus cum bestiis 
pugnantes in opposito autem oroscopi alterutro luminarium in carceribus 
pereuntes Mercurio autem configuratus et maxime circa eos qui in spera serpentes 
aut circa terrestria animalium a morsibus uenenosis morientes 
Venere autem ipsis superueniente a farmaciis et mulierum insidiis in 
Virgine autem et Piscibus aut in humidis signis luna configurata inundationibus 
et in aquis suffocatos circa Nauem autem et nauigiis incidentes in tropicis autem 
aut quadrupedibus soli existens aut diametrizans aut pro sole Marti a simptomatibus 
comprehensos si autem in medio celi fuerint uel in opposito medii celi 
ab alto precipitatos 
Mars autem soli preter partitionem aut lune quadrangularis aut diametralis 
existens in humanis quidem signis in seditionibus sue gentis aut ab aduersariis 
facit ingulatos aut sibi ipsis manus inicientes propter mulieres autem et 
mulierum inuidias quando Venus ipsis testificetur et si Mercurius autem ipsis 
testificetur a piratis latronibus aut a malignis pereuntes in animalibus autem 
imperfectis et truncatarum partium aut secundum Gorgonum Persei decapitatos 
aut membris detruncatos in Scorpione autem et Tauro adustionibus uel incisionibus 
aut decisionibus medicorum et spasmis morientes 


In medio autem celi uel in opposito medii celi crucibus erectos et 
maxime circa Cepheum et Andromedam in occumbente uel contraascendente 
uiuos aduri in quadrupedis autem a casibus et confractionibus et simptomatibus 
morientesIoue autem huic testificante et coimpedito notabilibus iterum 
pereunt condempnationibus et iris presidum aut regum 
Si simul autem sint inuicem malefici et ita diametrizantes in aliqua dictarum 
dispositionum causatiuarum cooperantur adhuc magis ad malitiam mortis eo 
quod penes qualitatem dominio facto circa ipsius peremptiui locum existentem et 
hoc aut per simptomata mortis duplicia aut secundum qualitatem effecta quando 
ambo rationem habeant ad peremptoria loca 
Tales autem et sepultura expertes deprehenduntur deuorantur autem 
a bestiis uel auibus quando circa conformia signorum malefici extiterint nullo 
beneficorum testimonium reddente loco sub terra aut locis peremptiuis Peregre 
autem mortes fiunt planetis optinentibus peremptoria loca in peregrinis locis 
incidentibus et maxime quando luna assistens aut quadrangulariter aut diametraliter 
aspexerit dicta loca 


De temporum diuisione 
Pertractato autem a nobis summatim modo speculationis secundum 
unamquamque speciem usque ad sola ipsa sicut in principio premisimus negotia 
que accipiuntur in grosso reliquum utique erit adicere secundum eundem 
modum quecumque et circa diuisiones temporum debent considerari naturaliter 
et consequenter hiis que in parte expositis negotiis 


Sicut igitur in omnibus simpliciter geneaticis sermonibus seu speciebus ante 
particularia preexistit quoddam fatum maius ipsum uidelicet quod regionum 
ipsarum cui que secundum unumquemque in grosso considerantur circa natiuitates 
subesse nata sunt ut corporum forme et animarum proprietates et morum 
 et legitimorum uicissitudines 
Et oportet naturaliter speculantem semper primam et principaliorem 
 causam scire ut non lateat aliquando secundum consimilitudinem natiuitatum 
eum quidem qui in Ethiopia nascitur uerbi gratia dicere albi coloris aut dependentes 
 crines habentem Germanum aut Galatam nigri coloris aut crispi capitis 
aut hos quidem domesticos moribus et rationis amatores aut amantes speculari 
eos autem qui in Grecia animabus siluestres et ratione ineruditos aut rursum 
secundum consuetudinum et legitimorum proprietatem in conuictibus uerbi 
gratia Ytalico secundum genus sororis connubium proponens quod oportunum 
erit Egiptio huic autem matris oportunum ei qui de Perside et uniuersaliter 
preaccipere circumstantias uniuersales fati deinde particulares ad maius uel 
minus adaptare 
Eodem modo et in temporum diuisionibus etatum differentias et ydoneitates 
ad singulos effectuum necessarium presupponi et considerare quatinus non 
secundum communem et simplicem percuntatorem eorum que ad speculationem 
considerantur lateat nos aliquando infanti quidem predicentes agere et sponsas 
ducere aut aliquid magis perfectorum decrepito autem filiorum procreationem 
aut aliquid minorum sed semel que considerantur per successus temporales secundum 
consimilitudinem et contingentiam conformium etatibus adaptare 


Est enim quedam adiectio una et eadem omnium de temporis differentiis 
communi nature hominum assequens secundum similitudinem et consequentiam 
ordinis VII erraticorum incipiens quidem a prima etate et a spera prima a 
nobis hoc est a lunari terminans autem ad nouissimam etatem et ad ultimam 
sperarum planetarum uocatam Saturni et accidunt ut uere unicuique etatum 
conformia nature adiecti planetarum que oportebit obseruare quatinus uniuersalia 
quidem temporalium hinc consideremus particulares autem differentias 
a proprietatibus inuentis in natiuitatibus 
Vsque quidem enim ad primos fere annos secundum conuenientem numerum 
quadriennii infantis etatem l u n a sortiens humiditatem et incompactionem 
corporis et acumen augmentationis et nutriens quasi in totum aquosum 
et facile permutabilitatem habitus et anime imperfectionem et inarticulationem 
operata est hiis que circa efficientiam ipsius accidentibus conformiter 
Ad consequens autem decennium puerilem uidelicet etatem secundus et 
secundam sortitus speram Mercurius secundum medietatem numeri XXti annorum 
intellectiuum et logicum anime incipit dearticulare et quasi plasmare et 
theorematum imponere semina quedam et elementa morum que et ydoneitatum 
insinuare proprietates doctrinis iam et instructionibus et primis exercitiis excitans 
animas 
Venus autem adolescentialem et tertiam etatem assumens ad VIII annos 
consequentes secundum numerum equalem proprie peryodi inchoat merito efficere 
motum spermaticorum meatuum et secundum repletionem ipsorum impetum 
ad uenereorum coitum quando maxime nociuus appetitus quidam fit in 
animabus et intemperantia et ad contingentia uenereorum amor et profluentia et 
deceptio et precipitis inconsideratio 


Quartam autem et ordine mediam etatem iuuenilem accipiens medie spere 
dominus sol ad annos X et IX dominatiuum iam et liberum operationum facit in 
anima uite et glorie et status appetitum et transitum a puerilibus et fictis peccatis 
ad attentionem et uerecundiam et amorem honoris 
Post solem autem Mars quintus suscipiens quod uirile etatis ad equalia 
sue periodi quindecim annos austeritatem et sufferentiam mali in uita inducit 
sollicitudines que et anxietates efficit in anima quasi + ad hec + quendam iam et 
intellectum parakmes id est transacti status imprimens et conuertens ad hoc 
quod antequam ueniat prope finem excellere agendo aliquid sermone dignum 
cum labore conantium 
Sextus autem Iupiter seniorem etatem sortiens ad duodennium iterum 
secundum propriam peryodum corporaliter agere et laborare et turbatione repleri 
et periclitari in operationibus abicere facit decentiam autem et prouisionem 
et a tumultibus eleuationem adhuc de omnibus ratio cinationem et consolationem 
inducit econtra honoris tunc maxime et laudis et liberalitatis gratia agere 
instituens cum uerecundia et reuerenda decentia 
Vltimus autem Saturnus extremam et senilem etatem sortitus est usque 
ad residua uite tempora infrigidatis et impeditis corporalibus et anime motibus 
in impetu et fruitionibus et concupiscentiis et celeritatibus facta in naturam declinatione 
in uita indurata et inanimosa et debili et facile fatigabili et ad omnia 
displicentiam habenti secundum conformitatem tarditatis motuum 
Proprietates quidem igitur temporum secundum commune et uniuersale 
nature considerate hoc modo figuraliter premisse sint earum autem que in 
particulari secundum proprietatem natiuitatum debent accipi has quidem secundum 


 presuppositum rursum et secundum totalius faciemus a principalissimis 
dimissionibus omnibus quidem et non ab una sicut in hiis que de temporibus 
uiteSed dimissionem quidem que ab ascendente ad corporalia simptomata 
et peregrinationes illam autem que a sorte fortune ad ea que possessionis eam 
autem que a luna ad anime passiones et conuictus illam uero que a sole ad ea 
que penes dignitatem et gloriam eam autem que a medio celi ad reliquas et secundum 
partem uite deductiones uelut sunt actiones ad amicitias que et filiorum 
procreationes 
Ita enim utique in hiisdem temporibus non unus erit siue beneficus siue 
maleficus dominus ipsorum multis ut in plurimis accidentibus sub eisdem temporibus 
contrariis simptomatibus quando aliquis amittens personam oportunam 
acceperit hereditatem aut etiam egritudine affectus fuerit secundum idem tempus 
et sortitus sit dignitatem aliquam et profectum et sine opere existens natorum 
pater fiat et quecumque talia accidere consueuerint 
Non enim secundum idem corporis et anime et possessionis et dignitatis 
et euenientium bonorum aut malorum de neccessitate in omnibus hiis fortunari 
quosdam aut iterum infortunari sed accidit utique forte et tale in temporibus 
perfecte felicibus aut lamentatis quando in omnibus aut plurimis dimissionibus 
concurrant obuiationes beneficorum omnium aut iterum maleficorum Raro 
autem propter imperfectionem nature humane ad utramque extremitatum 
facile autem procliue ad mediocritatem ex uicissitudine bonorum et malorum 
Et dimissoria quidem loca secundum dictum modum discernemus obuiantes 
autem dimissionibus non solum rursum peremptores sicut in temporibus 
uite sed omnes simpliciter assumendum et similiter non eos qui corporaliter 
solum aut secundum diametrum aut quadrangulariter situm occursantes sed 
etiam eos qui secundum trigonalem et sextilem configurationem 


Et primo quidem dandum tempora secundum unamquamque dimissionem 
ei qui in ipso dimissorio gradu extiterit uel configuratus fuerit si autem non ita 
habuerit ei qui propinquissimam precessionem accepit usque ad eum qui aspicit 
sequentem gradum in consequentia deinde huic usque ad eum qui deinceps et 
in aliis similiter acceptis ad dominationem et planetis terminos optinentibus 
Dandum autem rursum gradibus distantiarum annos secundum dimissionem 
quidem horoscopi equalia numero temporibus eleuationum in proprio climate 
secundum eam autem que a medio celi equalem numerum temporibus celi 
mediationum secundum eas autem que a reliquis proportionaliter secundum eam 
que ad angulos propinquitatem eleuationum aut descensionum aut celi mediationum 
quemadmodum in uite temporibus determinauimus 
Vniuersales quidem igitur annorum dominatores accipiemus secundum 
dictum modum annuales autem proicientes multitudinem annorum ab unoquoque 
dimissoriorum locorum in consequentia penes signum unum et signi 
facti abiectione occurrentis dominum coassumentes Idem autem et in mensibus 
faciemus abicientes rursum et horum multitudinem a natiuitatis mense a locis 
dominium anni suscipientibus secundum signum dies  similiter autem et in 
diebus hos enim a natiuitatis die proiciemus a mensium locis secundum signum 
dies duos et tertiam 
Attendendum autem et ad superingressus qui fiunt ad loca temporum 
quasi non contingentes et ipsis coassumptis ad temporum effectus hiis 
quidem igitur qui Saturni ad loca uniuersalia temporum hiis autem qui Iouis ad 
loca annualium hiis uero qui solis et Martis et Veneris et Mercurii ad loca mensium 
hiis autem qui lune transitibus ad loca diurnaTamquam uniuersalibus 


quidem temporum dominatoribus existentibus principalioribus ad perficiendum 
effectum particularibus autem cooperantibus aut impedientibus secundum 
conuenientia aut disconuenientiam naturarum superingressibus autem intensiones 
et remissiones simptomatum efficientibus 
Qualitatis quidem enim uniuersalis proprium et temporis protensionem 
dimissionis locus et uniuersalium temporum dominus cum domino terminorum 
significat quia coappropriatur planetarum unusquisque ab ipsa natiuitate locis 
quorum a principio sortiti sunt dominium Vtrum autem bonum uel contrarium 
erit simptoma deprehenditur per naturalem et commixtiuam dominatorum temporis 
proprietatem benefactiuam aut malefactiuam et per eam que a principio 
ad locum obtentum coaptationem aut disconuenientiam 
In quibus autem temporibus magis significabitur effectus ostenditur per 
proprietatem configurationum signorum annualium et mensium ad loca causatiua 
et per configurationes secundum superingressus planetarum et secundum 
dimissiones solis et lune ad annualia et mensualia signa 
Concorditer se habentes ad disposita loca ab eo quod in natiuitate principio 
et secundum superingressus concorditer ipsis configurati bonorum sunt operatiui 
circa subiectam speciem quemadmodum si contrarientur malorum Qui 
autem inconcorditer et preter partitionem diametrizantes quidem aut tetragonizantes 
transitibus malorum sunt causatiui secundum alias autem configurationes 
non adhuc 
Et si quidem iidem et temporum et superingressuum dominentur planete 
excedens et immoderata fit effectus natura siue in bonum siue in malum tendat 
multo autem magis si non solum quia dominatores temporum sunt dominantur 


speciei cause sed et quia secundum principium natiuitatis sortiti fuerint dominium 
ipsius Secundum omnia autem simul infortunantur uel eufortunantur 
quando aut locus unus et idem ab omnibus dimissionibus extiterit comprehensus 
aut hiis differentibus existentibus eadem tempora omnes aut plures obuiationes 
similiter beneficas aut maleficas habuerint 
Modus quidem igitur temporum considerationis talis aliquis utique 
fiet secundum modum congruentem naturalibus negotiis particulares autem 
adiectiones qualitatis temporalium effectuum multi sudoris et difficilis explicationis 
existentes relinquendum hic autem maxime pertractationem euenturorum 
accipiendum propter propositum nobis a principio mathematici facili 
coniectura ad modum commixtiuum potentis adaptare efficaciam uniuersalis nature 
astrorum et particularibus similiter secundum consequentiam 
Consummata iam geneatici sermonis specie summatim bene utique habebit 
huic tractatui conuenientem imponere finem 
Explicit liber quartus Ptholomei 
