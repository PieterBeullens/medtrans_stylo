Oportebat quidem nos non indigere eo quod a litteris est auxilio sed ita uitam prebere puram ut 
spiritus gratia pro libro fieret nostris animabus et sicut hic per attramentum ita corda nostra per 
spiritum scripta essent Quoniam autem hac caremus gratia saltim secundam amplectamur 
nauigationem Quoniam quidem prius melius erat et per que dixit et per que fecit manifestauit 
deus Etenim noe et abraam et filiis eius et yob et moysi non per litteras loquebatur sed ipse per 
se ipsum puram inueniens illorum mentem Quoniam autem in ipsum malitie cecidit profundum 
uniuersus hebrorum populus tunc reliquum littere et tabule fierent et que per has submemoratio 
Et hic non ueteris sanctis sed et his qui in nouo contingens uidebit utique quis Neque enim 
apostolis dedit quid scriptum deus sed pro litteris spiritus annumptiabat daturum esse gratiam 
Ille enim uobis ait rememorabit omnia Et ut addiscas quoniam hic multum melius erat audi per 
prophetam quid ait Disponam uobis testamentum nouum dans leges meas in mente uestra et in 
corde scribam eas et erunt omnes docibiles dei Et paulus ante hanc demonstrans super 
excellentiam dicebat suscepisse legem non in tabulis lapideis sed in tabulis cordibus carneis 
Quoniam autem multo tempore procedente exciderunt hi quidem propter dogmata hii autem 
propter uitam et mores indiguimus rursus ea que a litteris est sub memoratione Intellige igitur 
quam maximum est malum nos qui ita deberemus uiuere pure ut non indigeremus litteris sed 
pro libris tribueremus corda spiritui quoniam honore ammisimus illum et constituti sumus in 
horum necessitatem neque secundo uti farmaco rursus in quod opportet Si enim accusatio 
litteris indigere et non spiritus adipisci gratiam intuere quam maximum delictum est neque post 
auxilium hoc uelle proficere Sed inaniter et uane iacentes litteras despicere et maius subire 
supplicium Quod ubi non fiat intendamus cum certitudine his que scripta sunt et discamus 
qualiter quidem uetus data est lex qualiter autem nouum testamentum Qualiter igitur lex data est 
illa tunc et quando et ubi Post egyptiorum destructionem in heremo in monte syna et fumo et 
igne ascendente a monte bucina sonante tonitruis et coruscationibus existentibus Moyse in 
ipsam ingrediente nebulam In nouo autem non ita Neque in heremo neque in monte neque 
cum fumo et tenebris et nebula et fulgure sed incipiente die in domo omnibus considentibus cum 
multa mansuetudine omnia fiebant Irrationabilioribus quidem enim et effrenatis corporalis 
indigentia erant fantasie puta solitudinis montis fumi bucine sonitus et aliorum talium 
Excelsioribus autem et persuasibilibus et corporum intelligentiam super excedentibus nullius 
erat horum necessitas Si autem et in ipsis sonitus sanctus est non propter apostolos presentes 
iudeos propter quos et ignis uise sunt lingue Si enim et postea dicebant quoniam multo pleni 
sunt multo magis si nichil horum uidissent hoc utique dixissent Et in ueteri quidem cum moyses 
ascendisset ita deus descendit Hic autem natura nostra in celum magis autem in tronum regalem 
deducta ita spiritus descendit Si autem spiritus minor non utique maiora essent quae facta sunt 
et mirabiliora Etenim tabulae multo meliores hee et directiones lucidiores Non enim ex monte 
descendebant titulos ferentes lapideos in manibus apostoli quemadmodum moyses sed spiritum 
in mente ferentes et thesaurum quendam et fontem dogmatum et charismatum et omnium 
bonorum irrigantes ita ubi quod circuibant libri et leges facti per gratiam animati Ita tria milia 
ita quinque milia ita orbis terrarum attraxerunt populos deo per illorum linguam aduenientibus 
omnibus loquente A quo et matheus spiritu repletus scripsit quae scripsit Matheus publicanus 
Non enim erubesco uocans hanc ab arte neque hanc neque alios Hoc enim maxime monstrat 
spiritus gratiam et illorum uirtutem Aeuangelium autem hoc opus decenter uocauit Etenim 
supplicii destructionem et peccatorum solutionem et iusticiam et sanctificationem et 
redemptionem et adoptionem et hereditatem caelorum et cognationem ad filium dei omnibus 
uenit annuntiare inimicis ingratis et his qui in tenebris sedebant Quid unquam igitur aeuangeliis 
his aequale fiet utique Deus in terra homo in caelo et omnia mixtim facta sunt angeli chorum 
cum hominibus faciebant Homines angelis communicabant et aliis superioribus uirtutibus Et 
erat uidere prolixum solutum esse praelium et amicitias deo ad nostram factas fuisse naturam 
diabolum confusum demones fugientes mortem solutam paradysum apertum maledictionem 
destructam peccatum alonge factum errorem expulsum ueritatem reuersam pietatis sermonem 
ubique semina cum et uegetatum superiorum urbanitatem super terram plantatam cum otio 
uirtutes illas loquentes nobis in terra continue angelos chorum facientes et multam pro futuris 
spem existentem Propterea aeuangelium hystoriam hanc uocauit quia alia omnia uerba solum 
sunt rebus carentia puta pecuniarum superhabundantia potentie magnitudo et principatus et 
gloriae et honores et alia quecumque apud homines bona esse estimantur Quae autem a 
piscatoribus annunciata sunt propriae et principaliter aeuangelia utique uocabuntur Non 
quoniam certa et immobilia solum sunt bona et super dignitatem nostram sed quoniam et cum 
facilitate omni nobis data sunt Neque enim quia laborauimus et sudauimus et fatigati sumus 
sed quia dilecti fuimus a deo solum suscepimus quae suscepimus Et quid utique est quod tot 
existentibus discipulis duo scribunt ex apostolis solum et duo ex sequacibus horum Hic 
quidem enim pauli hic autem petri discipulus existens cum iohanne et matheo aeuangelia 
scripserunt Quoniam nichil ob honoris amorem faciebant sed omnia ad utilitatem Quid igitur 
non sufficiebat unus aeuangelista omnia dicere Sufficiebat quidem Sed si quatuor qui scribunt 
sunt neque secundum eadem tempora neque in eisdem locis cum neque conuenissent et 
conlocuti essent ad inuicem deinde uelut ab uno ore omnia loquuntur maxima ueritatis 
demonstratio hoc fit Sed tamen contrarium contigit ait Multis enim in locis dissonantes 
arguuntur Ipsum quidem igitur hoc maximum signum ueritatis est Si enim per omnia 
consonarent cum certitudine et usque ad tempus et usque ad locum et usque ad uerba ipsa 
nullus utique crederet inimicorum quod non conuenientes excomplacito quodam humano 
scripserunt quae scripserunt Neque enim esse simplicitatis tantam consonantiam Nunc autem et 
quae uidetur in paruis esse dissonantia omni liberat suspicione eos Et praeclare de modo eorum 
qui scripserunt respondet Si autem secundum aliquid de temporibus uel modis differenter 
annuntiarunt hoc nichil impedit eorum quae dicta sunt ueritatem et haec autem ut utique deus 
tribuet temptabimus procedentes demonstrare Illud cum his quae dicta sunt suadentes uos 
obseruare Quoniam in capitulis et in his quae continent nostram uitam et in his quae et 
praedicationem constituunt nequaquam aliquis eorum neque paruo dissonans apparet Quae 
autem haec sunt Puta quoniam deus homo factus est quoniam miracula fecit quoniam 
crucifixus est quoniam sepultus est quoniam resurrexit quoniam ascendit quoniam futurus est 
iudicare quoniam dedit salutaria mandata quoniam non contrariam ueteri legem induxit 
quoniam filius quoniam unigenitus quoniam proprius quoniam eiusdem substanciae cum patre 
et quecunque talia Circa haec enim multam inueniemus existentem in ipsis consonantiam Si 
autem in miraculis non omnes omnia dixerunt sed hic quidem haec ille autem illa hoc te non 
conturbet Siue enim unus omnia dixisset superfluus esset reliquorum numerus siue omnes 
diuersa et noua ab inuicem scripsissent non utique appareret consonantiae demonstracio 
Propterea et communiter multa disputarunt et singulis eorum proprium quid assumens dixit ut 
neque superfluus esse appareret et proiciendus simpliciter et ueritatis eorum quae dicta sunt 
certam tribuat examinationem nobis Lucas quidem igitur et causam ait propter quam ad 
scribendum uenit ut habeas enim magis de quibus resonatus es sermonum stabilitatem hoc est ut 
continue submemoratus stabilitatem habeas et instabilitate maneas Iohannes autem ipse quidem 
siluit causam cum autem uerbum ait desuper et ex patribus ad nos descendit neque ipse 
simpliciter ad scribendum uenit Sed quoniam tribus studium fuit dispensationis immorari 
sermoni et deitatis dogmata silentio tradi periculum erat christo mouente ipsum ita uenit ad 
aeuangelicam conscriptionem Et hoc manifestum et ex ipsa ystoria et ex proemiis aeuangelii 
Neque enim similiter ut reliqui deorsum incipit sed desuper ad quod festinabat et propter quod 
totum librum composuit Non in proemiis autem solum sed et per totum aeuangelium aliis est 
excelsior Dicitur autem et matheus his qui ex iudeis crediderant aduenientibus ad ipsum et 
deprecantibus quae dixit per uerba haec relinquere per litteras eis et hebreorum uoce 
composuisse aeuangelium Et marcus autem in aegypto discipulis deprecantibus hoc utique 
ipsum fecisse Propterea matheus quidem quasi hebreis scribens nichil amplius quesiuit 
monstrare quam quod ab abraham et dauid erat Lucas autem quasi communiter omnibus 
loquens et altius sermonem reducit usque ad adam procedens Et hic quidem a natiuitate incipit 
Nichil enim ita mitigabat iudeum ut addiscere ipsum quod dauid filius erat christus Hic autem 
non ita sed aliarum plurium meminit rerum et tunc ad genealogiam procedit Consonantiam 
autem eorum et ab orbe terrarum representabimus suscipiente ea quae dicta sunt et ab ipsis 
ueritatis inimicis Etenim multae post illos hereses natae sunt contraria oppinantes his quae dicta 
sunt Et hee quidem omnia susceperunt quae dicta sunt aliae autem partem eorum quae dicta 
sunt abscidentes reliqua ita apud seipsos habuerunt Si autem pugna aliqua esset in his quae 
dicta sunt neque utique hereses quae contraria dicit omnia utique susciperent sed partem uisam 
eis concordare Neque utique hereses quae partem suscipiunt disputarent de parte ut neque 
commata ipsa lateant sed clament eam quae ad totum corpus est cognationem Et 
quemadmodum ex costa si assumans aliquam partem in parte omnia inuenies a quibus totum 
animal compositum est et neruos et uenas et ossa et arterias et sanguinem et integram ut ita 
dicam masse monstrationem ita et in scripturis est dicere in singula eorum quae dicta sunt parte 
tocius cognationem apparentem Si autem dissonarent et hoc utique demonstraretur et ipsum 
iam olim utique dissolutum esset dogma Omne enim regnum ait in seipso diuisum non stabit 
Nunc autem et in hoc spiritus uirtus fulget suadens homines qui circa necessaria et festinanda 
student nichil a paruis his impediri Ibi quidem igitur singulis commorans scripsit non ualde 
nobis possible est certi orare Quoniam autem non simul coalternatim steterunt hoc per totum 
opus temptabo demonstrare Tu autem idem facis dissonantiam causans quemadmodum utique 
si et uerba eadem iuberes dicere et tropos dictionum Et nondum dico quod qui magne in 
rethorica et philosophia gloriantur multi multos libros scribentes de eisdem rebus non solum 
simpliciter dissonarunt sed et contrariae ad inuicem scripserunt Etenim aliud est diuerse dicere 
et aduersos dicere Nichil horum dico absit ut ex illorum uesania componam responsionem 
Neque enim a mendacio ueritatem constituere uolo Sed illud libenter utique te interrogarem 
qualiter credita essent si dissonarent qualiter tenerent qualiter contraria dicentes ammirarentur 
crederentur praedicarentur ubique terrrarum Et profecto multi testes eorum quae dicuntur erant 
multi autem inimici et aduersarii Non enim in angulo uno haec scribentes suffoderunt sed 
ubique terrarum expanderunt ad omnium aures et inimicis presentibus haec legebantur 
quemadmodum et nunc Et nullum nichil eorum quae dicta sunt scandalizauit Et ualde decenter 
diuina eum uirtus erat quae omnia preibat et dirigebat apud omnes Quoniam nisi hoc erat 
qualiter publicanus et piscator et inlitterarus talia philosophabatur Quae enim neque per 
somnium philosophi imaginari potuerunt umquam haec hii cum multa certitudine et annuntiant 
et suadent et non uiuentes solum sed et deficientes neque duobus et xx hominibus neque 
centum et mille sed ciuitatibus et gentibus et populis et terrae et mari et grecis et barbaris et 
orbi terrarum et de rebus uehementer nostram superexcedentibus naturam Terram enim 
relinquentes omnia de his quae in celis sunt disputant aliam nobis uitam introducentes et 
diuitias et inopiam et libertatem et seruitutem et uitam et moretm et mundum et urbanitatem 
omnia permutata Non quemadmodum plato qui derisibilem illam urbanitatem composuit et 
zeno et siquis alius urbanitatem scripsit uel leges composuit Etenim exinde omnes hii 
demonstrabantur quod spiritus nequam et demon quidam siluestris impugnans nostram naturam 
et sobrietatis inimicus et bone ordinationi aduersus omnia superius et inferius uertens insonuit 
eorum animabus Cum enim communes omnibus mulieres faciunt et uirgines denudantes ad 
palestras ducunt ad uisum hominum et furtiuas construunt nuptias omnes simul remiscentes et 
conturbantes et terminos nature euertentes quid alius est dicere Quoniam enim demonum ille 
omnes ad inuentiones et preter naturam sunt quae dicuntur et ipsa testabitur utique nostra natura 
non sustinens ea quae dicta sunt Et haec sunt non cum persecutionibus non cum periculis non 
cum preliis sed cum ocio et libertate omni scribentium et omnia multipliciter ornantium Quae 
autem piscatorum expulsorum flagellatorum periclitantium et ydiotae et sapientes et serui et 
liberi et reges et milites et barbari et greci cum omni susceperunt bona mente Et non utique 
dicere quod quia parua sunt haec et humilia facile suscepta sunt ab omnibus Etenim multo haec 
illis excelsiora sunt Virginitatis quidem enim illi neque somnium neque nomen imaginati sunt 
neque ieiunii neque aliorum excelsorum Nostri autem non concupiscentiam exterminant solum 
neque operationem puniunt sed et uisum incontinentem et uerba conuiciosa et risum 
inordinatum et formam et incessum et uocem et usque ad paruissima adducunt suam 
certitudinem Et orbem terrarum uniuersum uirginitatis repleuerunt planta et de deo philosophari 
suadent et de his quae in celis sunt rebus quae nullus umquam illorum umquam neque in 
mentem suscipere potuit Qualiter enim qui ferarum reptantium et aliorum irrationalium imagines 
deificarunt Sed tamen et monstrata et credita sunt excelsa haec dogmata et secundum 
unamquamque florescunt diem et superaddunt Quae autem illorum sunt transeunt et perierunt 
araneorum telis facilius destructa et ualde decenter Demones enim haec enarrabant Ideo cum 
inpudicitia multam habent tenebrositatem et ampliorem laborem Quid enim utique fiet 
derisibilius urbanitate illa in qua cum predictis mille consumens uersus philsophus cum 
prolixitate et difficultate multa repleuit ea quae dicta sunt ut possit monstrare quid est iustum 
Quod et si utile quid haberet ualde tamen inutile nostrae uitae esset si agricola et faber et 
tector et gubernator et unusquisque qui a manuum edificatur operatione artem quidem dimittet 
et iustos labores consumet autem annos tot et tot ut addiscat quid est iusticia Et ante quam 
addiscat multiociens fame corrumpetur et abscedet propter iusticiam hanc nichil utilium 
addiscens et uiolenta morte dissoluens uitam Sed non nostra talia sunt Sed iustum et decens et 
conferens et omnem simplicitur uirtutem in breuibus et manifestis sillabarum uerbis edocuit 
nos christus Quandoque quidem dicens quod lex et prophetae in duobus mandatis pendent hoc 
est dei amor et proximi Quandoque autem dicens quecunque uultis ut faciant uobis homines et 
uos facite eis Haec enim est lex et prophetae Quae et rustico et famulo et mulieri uiduae et 
puero ipsi et ei qui ualde amens uidetur esse et succincta sunt et facilia ad discendum Talia 
enim quae ueritatis sunt et testatur rei finis Omnes ergo didicerunt quae facienda sunt et non 
didicerunt solum sed et zelauerunt et non in ciuitatibus solum sed et in uerticibus montium 
Etenim illic multam uidebis philosophiam existentem et choros angelorum in humano corpore 
fulgentes et celorum urbanitatem hic apparentem Etenim et urbanitatem scripserunt nobis 
piscatores Non a puericia iubentes assumere eam quemadmodum illi neque tot et tot annorum 
censentes esse uirtuosum sed simpliciter omni loquentes aetati Illa quidem enim puerorum sunt 
luci Haec autem rerum ueritas et locum autem dederunt urbanitati huic coelum et artificem 
eius et legis latorem illic iacentium legum deum ut oportuit introduxerunt Prauia autem 
urbanitatis non folia lauri sunt neque frumentidatio neque imagines eneae sed uita finem non 
habens et dei filios fieri et cum angelis chorum facere et throno assistere regali et semper esse 
cum christo Duces autem urbanitatis huius sunt publicani et piscatores et tabernaculorum 
factores Qui non in tempore uixerunt paruo sed semper uiuunt ideoque et post mortem eis qui 
in urbanitate hac morantur maxime prodesse possunt Huic urbanitati prelium non ad homines 
sed ad demones et incorporeas uirtutes illas est Ideoque princeps eis non hominum neque 
angelorum aliquis sed ipse deus et arma autem militum horum imitantur prelii huius naturam 
Neque enim ex corio et ferro constructa sunt sed ex uirtute et iusticia et fide et philosophia 
uniuersa Quoniam igitur de urbanitate hac et liber hic scriptus est et nobis preiacet nunc de ea 
dicere intendamus certissime matheo de hac disputanti Non enim eius sunt sed christi qui 
ciuilitatem introduxerunt omnia sunt quae ducuntur Intendamus autem ut et inscribi possimus in 
ipsam et fulgere cum his qui in ea iam sunt ciuibus et in marcessibiles illas susceperunt coronas 
Et nimirum multis facilis sermo hic esse uidetur quae autem prophetarum sunt dificultatem 
habere Sed et hoc ignorantium est profunditatem in iacentium ipsis aeuangeliis intelligentiarum 
Ideo deprecor uos cum multo nos sequi studio ut in ipsum pelagus eorum quae scripta sunt 
ingrediamur christo in ingressu hoc precedente nobis Ut autem facile discibilior fiat sermo 
rogamus et deprecamur quod in aliis scripturis fecimus preassumere incisionem scripturae 
quam commentaturi sumus ut cognitionem lectio precedens quod et in eunucho factum est 
multam tribuat facilitatem nobis Etenim quae queruntur multa et coalterna sunt Vide ergo 
confestim in proemiis aeuangelii ipsius quot utique quis aporiabitur Primum quidem qua de 
causa ioseph in genealogia ponitur cum non sit christi pater Secundo autem unde erit manifestus 
nobis quod a dauid descendit genere mariae a qua nataus est progenitoribus ignoratis Neque 
enim in genealogia posita est uirgo Tercio cuius gratia ioseph quidem qui nichil confert ad 
natiuitatem genealogizatur uirgo autem quae et mater facta est non monstratur quorum patrum 
et auorum et progenitorum est Et cum his dignum et illud querere quid utique umquam per uiros 
producens genealogiam meminit et mulierum Et quoniam hoc ei placuit neque omnes posuit 
mulieres sed probatas pertransiens puta sarram rebeccam et quaecunque sunt tales in malitia 
diffamatas has in medium duxit solum puta que est meretrix et adultera quae ex iniquis nuptiis 
quae allophila et barbara fuit Etenim eius quae uriae et thamar et ruth meminit Quarum haec 
quidem alienigena fuit illa autem meretrix alia autem ab assini corrupta est Et neque hoc lege 
nuptiarum sed furata mixtionem et meretricis circumponens formam sibi ipsi Et eam autem 
quae fuit uriae nullus ignorat propter magnitudinem delicti Sed tamen omnes alias dimittens 
aeuangelista has imposuit genealogie solas et profecto si meminisse mulierum oportebat 
omnium debuisset Si autem non omnium sed quarundam earum quae in uirtute non earum quae 
in peccatis sunt famose Videtis quantae nobis indigentia est serutationis in proemiis confestim 
Et denique uidetur manifestius esse aliis proemium hoc Fortassis autem et superfluum quia 
nomina numerat solum Post haec et illud dignum querere qua de causa tres transcurrit reges Si 
enim ubi ualde impiorum siluit appellationem neque aliorum talium meminisse oportebat 
Etenim et haec alia est questio Quatuordecim enim cum dixisset generationes in tercia particula 
numerum non custodium Et cur lucas quidem aliorum meminit nominum et non solum non 
eorundem omnium sed et multo plurium Matheus autem et pauciorum et aliorum sed tamen in 
ioseph et ipse finiuit in quem et lucas terminauit Videte quantarum uigiliarum nobis indigentia 
est non ad soluendum solum sed et ad discendum quae oportet soluere Neque enim hoc paruum 
est ea quae aporiantur posse inuenire Etenim et illud grauius est qualiter elisabeth de leuitica 
existens tribu cognata erat mariae 
 
Sed ut non uestram grauemus memoriam multa compilantes hic sermonem sistemus Sufficit 
enim nobis ad erigedum uos et quae queruntur solum addiscere Si autem et solutionem cupitis 
et hoc ante sermones nostros geremus morem uobis Siquidem enim uideo erectos et cupientes 
discere temptabo et solutionem inducere Si autem escitatnes et non intendentes occultabo et 
questiones et solutionem a diuina lege suasus Ne detis enim ait sancta canibus neque proicite 
margaritas ante porcos ut non conculcent pedibus eorum Quis autem est qui conculcat Qui non 
honorabilia haec et sobria estimat Et quis hic miser est ait ut non sobria haec et omnibus 
existimet honorabiliora Qui neque tantam tribuit eis uacationem quantam adulteris mulieribus 
in satanicis theatris Illic quidem enim et totam diem consumunt multi et quam plura suorum 
impendunt propter malam moram hanc et cum certitudine quodcunque audiunt retinent et haec 
in iactura suarum animarum conseruantes Hic autem deo loquente neque paruo sustinent morari 
tempore Propterea nichil commune habemus ad coelum sed usque ad uerba est nobis urbanitas 
haec Et profecto et geennam propterea minatur est deus non ut inmittat sed ut suadeat fugere 
perniciosam tirannidem hanc per ea quae audimus Nos autem contrarium facimus quam 
audimus et singulo die ad eam quae illic fert uiam currimus et deo iubente non solum audire 
sed et facere quae dicuntur neque audire sustinemus Quando igitur faciemus dic michi quae 
iubentur et operationem tangemus cum neque eos qui de his sunt sermones audire sustinemus 
sed resilimus et mesti sumus propter eam quae hic est moram etsi breuem existentem ualde 
Deinde nos quidem de frigidis disputantes rebus si eos qui consident non intendentes uiderimus 
iniuriam rem hanc aimus Deinde autem non estimamus irritare quando eo de talibus disputante 
contempnentes ea quae dicuntur alia inspicimus Sed senex quidem et qui multas pertransiuit 
terras et stadiorum numerum et ciuitatum positiones et figuras et portus et nundinas cum 
certitudine omni annuntiat nobis Ipsi autem neque quantum distamus ab ea quae in celis est 
ciuitate nouimus Certe enim utique et studeremus longitudinem precidere si spacium 
cognosceremus Non enim tantum a nobis distat ciuitas illa quantum celi ad terram est medium 
sed et multo amplius si desides sumus quemadmodum si studeremus et in instanti tempore ad 
portas eius ueniremus Non enim prolixitate locorum sed morum consilio spacia haec 
terminantur Tu autem uitae huius quidem res cum certitudine noscis et nouas et antiquas et 
principes numerare potes sub quibus militasti in precedenti tempore et agonistam et brauium 
accipientes et duces quae nichil tibi conferunt quis autem princeps in ciuitate factus est hac uel 
primus uel secundus uel tercius uel quantoquisque tempore uel quid dirigens et operans neque 
insomnio imaginatus es umquam Leges autem in ciuitate hac positas neque aliis dicentibus 
audire et intendere sustines Quomodo igitur dic michi estimas promissis fortunari bonis neque 
his quae dicuntur intendens sed etsi non prius nunc saltim hoc faciamus Etenim in ciuitatem 
ingressuri sumus si deus permittet auream et auro omni preciosiorem Discamus igitur eius 
fundamenta portas a saphiro et margaritis compositas Etenim habemus optimum ductorem 
matheum Per portam enim eius nunc ingrediemur et oportet multum nos habere studium Si 
enim uiderit aliquem non intendentem expellit a ciuitate Etenim est regalis ciuitas haec et 
illustris Non ut quae apud nos sunt in forum et palatia diuisa sed omnia palacia quae illic sunt 
Expandamus igitur portas mentis expandamus auditum et cum tremore multo pertransituri ea 
quae ante portas adoremus eum qui in ipsa est regem Etenim confestim prima in missio 
oculorum stupidum facere potest inspectorem Clause quidem sunt nobis nunc portae hoc est 
questionum Quando autem uidebimus eas expansas hoc enim est questionum solutio tunc 
uidebimus multam intus coruscationem Etenim spiritus sancti oculis directus omnia tibi 
promittit monstrare publicanus hic ubi quidem rex sedet et qui ei ex exercitibus assistunt et ubi 
quidem angeli ubi autem archangeli et quis nouis ciuibus in ciuitate hac locus determinatus est 
Et quale est quae illuc fert uia et quam assumpserunt terminationem qui primi illic ciues et qui 
post illos et qui post hos et quot plebium illarum ordines et quot senatus et quod dignitatum 
differentiae Non igitur cum tumultu et turbatione ingrediamur sed cum silentio mistico Si enim 
in theatro multo silentio facto tunc regis leguntur litterae multomagis in ciuitate hac omnes 
oportet contractos esse et rectos animabus et auribus stare Non enim terrestres cuiusdam sed 
angelorum dominatoris litterae legi future sunt Etsi ita nosmetipsos preparauerimus ipsa spiritus 
gratia diriget cum multa certitudine nos et ad ipsum ueniemus thronum regalem et omnibus 
fortunabimur bonis Gratia et benignitate domini nostri ihesu christi per quem et cum quo patri 
gloria et imperium simul cum sancto spiritu in secula seculorum amen

Liber generationis ihesu christi filii dauid filii abraham 
Numquid meministis mandati quod prius fecimus uobis deprecantes cum silentio omni et 
mystica quiere audire omnia que dicuntur Etenim ingrediemur hodie sacras portas propter quod 
et mandati memini huius Si enim iudei ardenti monti et igni et nebulae et tenebris et fulguri 
aduenturi magis autem neque aduenturi sed alonge haec et uisuri et audituri ante tres dies 
iubebantur a mulieribus abstinere et uestimenta lauare et in tremore erant et timore et ipsi et 
cum ipsis moyses multomagis nos qui tales debemus audire sermones et non longe a monte 
stare fumigante sed in ipsum ingredi coelum ampliorem demonstrare oportet philosophiam non 
uestimenta lauantes sed stolam animae polientes et ab omni huius uitae liberatos commixtione 
Non enim nebulam uidebitis neque fumum neque fulgur sed ipsum regem sedentem in throno 
ineffabilis gloriae et angelos et archangelos assistentes ei et plebes sanctorum cum infinitis 
decemmilibus Talis enim est dei ciuitas aecclesiam habens primogenitorum spiritum iustorum 
sollempnitatem angelorum sanguinem aspersionis per quem omnia copulata sunt et coelum 
suscepit quae a terra sunt et terra quae a coelo sunt et ea quae olim optata est et angelis et 
sanctis introducta est pax In hac ciuitate tropheum stetit crucis preclarum illud et illustre 
Spolia christi primiciae natuare nostrae prede regis nostri Haec enim omnia ab aeuangeliis 
sciemus cum certitudine Etsi sequeris cum silentio digno poterimus te circumducere ubique et 
monstrare ubi quidem mors stipiti infixa iacet Ubi autem peccatum est appensum ubi autem 
multa et paradoxa belli prelii huius anathemata Videbis et tirannum hic ligatum et captiuorum 
multitudinem sequentem et arcem a qua perniciosus demon ille uniuerso descendebat anteriori 
tempore Videbis latronis occultationes et speluncas suspensas et apertas Etenim et illic iuit rex 
Sed ne fatigeris dilecte Neque enim si prelium aliquis enarraret et trophea et uictorias 
sacietatem susciperes utique Sed neque cibum uel potum ante hanc utique poneres hystoriam Si 
autem illa concupiscibilis est enarratio multomagis haec Intellige enim quam maximum est 
audire qualiter quidem ex coelis et thronis surgens regalibus in terram et in ipsum delatus est 
infernum deus et in preliatione stetit Qualiter autem obuius preliatus est diabolus Magis autem 
non deo nudo sed deo humana occultato natura Et quod utique est mirabile quoniam morte 
mortem uidebis solutam et maledictionem destructam maledictione et per quae ualuit diabolus 
per haec eius dissolutam tirannidem Exurgamus igitur et ne dormiamus Ecce enim uideo portas 
nobis apertas sed ingrediamur cum omni bona ordinatione et tremore his quae ante hostia ipsa 
sunt confestim superuenientes Quae autem sunt haec quae ante hostia sunt Liber generationis 
ihesu christi filii dauid filii abraham Quid dicis De unigenito filio dei disputare promisisti et 
dauid memoras hominis post multas generationes nati Et ipsum esse ais et patrem et 
progenitorem Siste Et non omnia simul repente quere discere sed quiescibiliter et paulatim In 
his enim quae ante hostia sunt stas adhuc apud ipsa quae ante ianuas sunt Quid igitur festinas ad 
inaccessibilia et cum nondum exteriora bene consideraueris omnia Neque enim illam tibi nunc 
narro generationem magis autem neque eam quae postea fuit Inenarrabilis enim est et 
ineffabilis Et ante me tibi hoc propheta dixit hysaias Predicans enim passionem eius et multam 
pro orbe terrarum philantropiam et amiratus quis existens quid factus est et ubi descende 
exclamauit magne et clare ita dicens Generationem eius quis enarrabit Non igitur de illa nobis 
sermo nunc sed de hac inferiori quae in terra facta est quae cum decemmilibus testibus Et de 
hac autem ut nobis possibile est dicere suscipientes spiritus gratiam ita enarrabimus Neque 
enim hanc cum manifestatione omni representabimus utique quoniam et haec ualde terribilis Ne 
igitur parua estimes audire hanc audiens generationem sed resuscita tuam mentem et confestim 
orresce audiens quod deus in terram uenit Ita enim hoc mirabile et paradoxum fuit ut et angeli 
chorum pro hoc statuentes eam quae pro orbe terrarum est pro hoc referant laudationem et 
prophetae antiquitus ex hoc stupescant quoniam in terra uisus est et cum hominibus conuersatus 
est Etenim ualde paradoxum est audire quod deus qui ineffabilis est et inenarrabilis et 
inintelligibilis et patri aequalis per matricem iuit uirginalem et nasci ex muliere dignatus est et 
habere progenitores dauid et abraham Et quid dico dauid et abraham Quod enim utique 
orribilius est mulieres illas quarum nunc meminimus Haec audiens exurge et nichil humile 
suspiceris sed et propterea id maxime admirare quoniam filius existens dei anarchu id est sine 
principio et proprius filius sustinuit nominari et dauid filius ut te faciat dei filium Sustinuit 
seruum patrem eius fieri ut tibi seruo patrem faciat dominatorem Vides ex proemiis confestim 
qualia sunt aeuangelia Si autem dubitas de his quae tua sunt ab his quae illius sunt et haec 
crede Multum enim difficilius quantum ad humanam excogitationem est deum hominem fieri 
quam hominem filium dei existere Quando igitur audies quod filius dei filius dauid est et abrahe 
ne dubites igitur quod et tu filius adae filius eris dei Neque enim inaniter et uane tantum 
seipsum humiliasset nisi esset nos exaltaturus Natus est enim secundum carnem ut nascaris 
secundum spiritum Natus est ex muliere ut tu desinas mulieris esse filium Propterea duplex 
facta est natiuitas et ea quae similis est nobis et quae superexcedit nostram Ex muliere enim 
nasci nobis contingebat Non ex sanguine autem neque ex uoluntate uiri uel carnis sed ex spiritu 
sancto superexcedentem nos et futuram presonabat natiuitatem quam nobis erat ex spiritu gratis 
daturus Et omnia autem alia talia erant Etenim lauacrum tale Habebat enim aliquid ueteris 
testamenti habebat aliquid et noui A propheta quidem enim baptizari uetus monstrabat 
spiritum autem descendere nouum subscripsit Et quemadmodum aliquis medius duorum 
quorumdam abinuicem distantium utrasque extendens manus alterutrimque assumens copulauit 
ita et ipse fecit ueterem noue copulaturus diuinam naturam humanae quae eius sunt his quae 
nostra sunt Vides coruscationem ciuitatis quanta ex proemiis refulsit claritate et qualiter tibi 
regem confestim monstrauit in tua forma uelut in exercitu Neque enim illic propriam dignitatem 
uidetur habere semper rex sed purpuram dimittens et diadema militis formam induit multociens 
sed illic quidem ut non cognitus ad seipsum attrahat aduersarios Hic autem contrarium ut non 
cognitus fugere faciat ab ea quae ad seipsum est colluctatione inimicum et non proprios 
perturbet omnes Saluare enim non stupefacere studuit Propterea et confestim ipsum ab hac 
uocauit denominatione ihesum dicens Hoc enim nomen ihesus non est grecum sed hebrea uoce 
dicitur ihesus quod est in grecam linguam interpretatum saluator Saluator autem ab eo quod 
saluat propter suum Vides qualiter extulit auditorem Ea quae in consuetudine erant annuntians 
et per ea quae super spem erant omnibus nobis demonstrans Etenim utrorumque nominum 
horum multa cognitio erat apud iudeos Quoniam enim paradoxa erant quae futura erant et 
nominum precucurrerit typi ut et ab antiquis temporibus omnis nouitatis precideretur turbatio 
Etenim ihesus qui post moysen induxit iudeos in terram repromissionis dicitur Vidisti typum 
Inspice ueritatem Ille in terram repromissionis hic in coelum et in ea quae in coelis sunt bona 
Ille postquam defunctus est moyses hic postquam quieuit lex Ille ut dux hic ut rex Sed ut non 
ihesum audiens propter equiuocationem erres induxit ihesu christi filii dauid Ille autem non fuit 
dauid sed alterius tribus Quare autem librum ipsum uocat generationis ihesu christi Et profecto 
non hoc habet solum generationem sed omnem dispensationem quoniam tocius dispensationis 
capitulum hoc et principium et radix omnium bonorum fit nobis Quemadmodum igitur librum 
coeli et terrae uocat quamuis non de coelo et terra disputet solum sed et de his quae in medio 
sunt omnibus ita et hic a capitulo dictorum librum hunc uocauit Stupore enim plenum est et 
super spem et expectationem omnem hominem factum esse deum Hoc autem facto quae post 
haec sunt omnia secundum rationem et consequentiam sequntur Quare autem non dixit filii 
abraham et tunc filii dauid Non ut quidam estimant de deorsum sursum uolens uenire quoniam 
fecisset utique quod lucas Nunc autem contrarium facit Quare igitur primum dauid meminit In 
ore omnium homo hic erat et a nobilitate et a tempore Non enim antiquitus erat defunctus sicut 
abraham Si autem utrisque promisit deus sed tamen illud quidem ut uetus silentio tradebatur 
hoc autem ut recens et nouum ab omnibus dicebatur Ipsi denique dicunt Nonne ex semine 
dauid et a bethleem castello ubi erat dauid uenit christus Et nullus eum filium abrahae sed 
omnes filium dauid uocabant Etenim et propter tempus ut dixi et propter regnum magis in 
memoria omnibus hic erat Ita enim et quos honorabant post illum reges ex illo uniuersos 
uocabant et ipsi et deus Etenim et iezechiel et alii prophetae dicunt ipsis aduenire dauid et 
resurgere Non de illo dicentes qui defecerat sed de zelantibus uirtutem illius Iezechie autem ait 
Superamplectar ciuitatem hanc propter me et propter dauid puerum meum Et salomoni dixit 
quoniam propter dauid non scidit eo uiuente regnum Multa enim gloria uiri erat et apud deum et 
homines Propterea confestim a nociori principium facit et tunc ad patrem abraham recurrit 
superfluum estimans quantum ad iudeos ultra superius sermonem reducere Hii enim maxime 
erant qui in ammiratione erant hic quidem ut propheta et rex ille autem ut patriarcha et 
propheta Et unde manifestum quod ex dauid est ait Si enim ex uiro non genitus est sed ex 
muliere solum uirgo autem non genealogizatur et quomodo sciemus quod dauid filius fuit Duo 
enim sunt quae queruntur Et quare mater non genealogizatur et quid utique umquam ioseph qui 
nichil commune habet ad generationem memoratur ab ipsis Videtur enim hoc quidem 
superfluum esse illud autem indigens Quod igitur prius est necessarium dicere qualiter ex 
dauid uirgo fuit Qualiter igitur sciemus quod ex dauid Audi deum dicentem gabriheli Abi ad 
uirginem deponsatam uiro cui nomen ioseph ex domo et familia dauid Quid igitur isto uis 
manifestius cum audias quod ex domo et familia dauid erat uirgo Unde manifestum est quod et 
ioseph inde erat Etenim lex erat iubens non licere aliunde coniugari quam ex eadem tribu Sed et 
patriarcha iacob a iudae tribu surrecturum esse cum predixit ita dicens Non deficiet enim 
princeps ex iuda neque dux ex femoribus eius donec ueniat cui adiacet et ipse est expectatio 
gentium Prophetia enim haec quod ex tribu quidem iudae factus est monstrat quod et ex genere 
autem est dauid nequaquam Nunquid igitur tribui iudae genus inerat solum dauid Immo multa 
genera alia et contingit aliquem tribus quidem esse iudae non adhuc autem et generis dauid Sed 
ut non hoc dicas destruxit tuam supicionem hanc aeuangelista dicens quoniam ex domo et 
familia erat dauid Si autem et aliunde uis hoc discere neque alia indigemus demonstratione 
Non solum enim a tribu non licebat alia sed neque a familia alia hoc est cognatione nubere 
Quare siue uirgini adaptabimus hoc quod ex domo et familia dauid stat quod dictum est siue de 
ioseph id dicens per ipsum et hoc firmabitur Si enim ex domo dauid et familia erat non utique 
aliunde suscepisset uxorem quam unde et ipse erat Quid igitur si transgressus est legem ait 
Propter hoc enim preassumens testificatus est quod iustus erat ioseph Sed discens eius uirtutem 
et illud scias quod non utique transgressus est legem Qui enim ita amicus uirtutis et extra 
passionem erat ut neque suspicione cogente uoluerit temptare punire uirginem qualiter utique 
propter uoluptatem transgressus esset legem Qui enim supra legem philosophatus est Etenim 
dimittere et occulte dimiterre supra legem philosophantis erat qualiter utique iniquum aliquid 
operaretur et maxime cum nulla cogeret causa Sed quoniam ex genere quidem dauid uirgo fuit 
ex his manifestum est Quare autem eam non in genealogia posuit sed ioseph necessarium est 
dicere Quare igitur Non erat lex apud iudeos in genealogia poni mulieres Ut igitur et 
consuetudinem custodiat et non uideatur extra usum facere ex proemiis ipsis et puellam nobis 
cognitam faciat propterea progenitores eius siluit et ioseph in genealogia posuit Siue enim in 
uirgine hoc fecisset uideretur utique nouum quid fecisse siue ioseph siluisset non 
cognosceremus uirginis progenitores Ut igitur discamus mariam quae fuit et unde et ea quae 
legis erant immobilia maneant sponsum in genealogia posuit et monstrauit esse ex domo dauid 
Hoc enim demonstrato et illud simul demonstratum est quod et uirgo inde erat quia cum iustus 
hic ut dixi esset non pateretur aliunde ducere uxorem Est autem et aliam rationem ducere magis 
mysticam propter quam silentio traditi sunt uirginis progenitores quam non oportunum est nunc 
reuelare quia multa sunt quae dicta sunt Ideoque hic sistentes questionum sermonem 
retineamus tantum cum diligentia quae reuelata sunt nobis Puta quare dauid meminit primum 
Quare librum generationis uocauit hunc librum Quare dixit ihesu christi Qualiter generatio 
communis est et non communis Unde maria dauid esse monstrata est Et quare ioseph in 
genealogia positus est silentio traditis illius progenitoribus Si enim custodieritis haec auidiores 
nos et ad futura facietis Si autem expuetis et proicietis ea ab animo et ad reliqua pigrius 
disponemur Neque enim terrae quae priora corrupit semina eliget utique insudare agricola 
Ideo deprecor haec in mente uertere Si enim circa haec solliciti eritis magnum animae et 
salutare innascetur bonum et deo poterimus placere horum curam habentes et a conuiciis et 
turpiloquio et iniuriis ora pura erunt spiritualia meditantes uerba et demonibus erimus terribiles 
nostram linguam talibus uerbis armantes et dei gratiam accipiemus magis et acutior nobis 
efficietur oculus Etenim et oculos et os auditum propterea nobis dedit deus ut ipsi omnia 
seruiant menbra ut quae ipsius sunt loquamur ut quae ipsius sunt operemur ut cantemus ipsi 
hymnos continuos ut ei gratias agamus et propter haec conscientiam nostram purgemus 
Quemadmodum enim corpus aerem assumens purum sanius erit ita et anima sapientior talibus 
immorans meditationibus Nonne uides et corporis oculos cum in fumo quidem morantur semper 
lacrimantes Cum in aere subtili et pratis et fontibus et paradisis id est ortis acutiores factos et 
saniores Talis et animae est oculus Siquidem enim in prato spiritualium pascatur eloquiorum 
purus erit et preclarus et acute uidens Si autem ad fumum huius uitae rerum abierit lacrimabitur 
infinite et lugebit et nunc et tunc Etenim fumo similes sunt humanae res Propterea et quidam 
dixit Defecerunt uelut fumus dies mei Sed ille quidem ad paruitatem et instantiam temporis ego 
autem non ad hoc solum sed et ad tumultuationem dicerem utique oportere excipere quae dicta 
sunt Nichil enim ita contristat animae oculum et turbat ut uitae huius curarum turba et 
concupiscentiarum multitudo Haec enim fumi huius sunt ligna Et quemadmodum ignis cum 
humidam et infusam quandam habuerit materiam multum emittit fumum ita et concupiscentia 
uehemens haec et flammea cum humidam quandam et dissolutam assumpserit animam multum 
et ipsa parturit fumum Propterea necessitas est roris spiritus et aure illius ut ignem extinguat et 
fumum effundat et uolatilem faciat nobis mentem Non enim est tantis grauatum malis ad 
coelum uolare sed amabile est bene cinctos nos existentes posse hanc precidere uiam Magis 
autem ita possible est si spiritus assumamus alas Si igitur leuem mentem et spiritualem gratiam 
habere nos oportet ut ascendamus ad altitudinem illam quando nullo horum sed contrariis 
omnibus attrahimur et grauedine satanica qualiter poterimus uolare tanta grauedine attracti 
Etenim siquis uelut iniusta statera sermones nostros ponderare temptabit in decemmilibus 
talentis uitae huius sermonum uix inuenies denarios centum uerborum spiritualium magis autem 
neque obolos decem Numquid igitur non confusio et derisio maxima est famulum quidem 
habentes sepius ad necessarias ipso uti res os autem habentes neque similiter ut famulo nostro 
eo uti sed econuerso ad inutiles et uacantes res Et utinam ad uacantes solum Nunc autem ad 
contraria et nocentia et nullo nobis utilia Si enim nobis utilia essent quae loquimur et deo 
omnino amica essent quae dicuntur Nunc autem quecunque diabolus summittit omnia loquimur 
Nunc quidem maledicentes et iniuriantes nunc autem iurantes et mentientes et deierantes Quis 
enim uestrum hic stantium psalmum unum expecticus dicere aut aliam quandam partem 
diuiniarum scripturarum dicere posset Non est aliquis Et non hoc solum est malum sed quod 
ex spiritualibus excidentes ad diabolica igne estis uehementiores Etenim si uellet aliquis uos 
carmina perscrutari diabolica et meretricales melodias multos inueniet cum certitudine haec 
scientes et cum multa ea adnuntiantes uoluptate Sed quae est responsio accusationum Non sum 
ait monachus Sed quid uxorem habeo et pueros et domus sollicitudinem Hoc enim est quod 
omnibus obfuit quoniam illos solos estimatis decere legere diuinas scripturas multo amplius illis 
uos indigentes Illis enim qui in medio uertuntur et per singulos dies uulnera suscipiunt maxime 
indigentia est farmacorum Quare estimare superfluum esse legere multo deterius est quam non 
legere Haec enim uerba diabolice meditationis sunt Non auditis paulum dicentem quoniam ad 
doctrinam haec omnia scripta sunt Tu autem si aeuangelium quidem suscipere oporteret non 
lotis manibus non utique eligeres hoc facere Quae autem intus iacent non estimas ualde 
necessarium esse abluere Propterea omnia superius et inferius turbata sunt Si enim uis discere 
quanta scripturarum est utilitas scrutare teipsum Qualis quidem efficeris psalmum audiens 
qualis autem satanicum canticum Et qualiter disponeris in aecclesia morans et qualiter in 
theatro sedens et uidebis multum medium huius et illius animae Propterea paulus dixit 
corrumpunt mores bonos homeliae malae Propterea continuarum nobis indigentia est earum 
quae a spiritu sunt incantationum Etenim hoc est quo irrationabilibus superhabundamus quia in 
aliis et ualde ab illis uincimur Hoc est esca animae hoc ornatus hoc stabilitas quemadmodum 
non audire fames est et corruptio Dabo enim ait eis non famem panis neque sitim aquae sed 
famem audiendi uerbum dei Quid fiet igitur mirabilius quando malum quod deus in supplicium 
minatur hoc tu aduersus tuum caput sponte trahis Famem quandam perniciosam introducent 
animae et omnibus eam imbeciliorem faciens A sermone enim corrumpi et saluari ei innatum 
est Etenim in iram hoc eam educit et mitigat hoc ipsum eam rursum et ad concupiscentiam 
accendit uerbum sordidum et ad sobrietatem duxit sermo honestate plenus Si autem sermo 
simpliciter tantam habet uirtutem et qualiter scripturas contempnis Dic michi Si enim 
ammonicio tanta potest multomagis quando cum spiritu fuerint admonitiones Etenim igne 
magis lapideam mollificat animam Etenim ad omnia bona aptam constituit sermo a diuinis 
insonans scripturis Ita et corinthios inflatos accipiens paulus et inflammatos mitigauit et 
humiliores fecit Etenim in quibus uerecundari oportebat et occultari in his magna sapiebant Sed 
ubi epistolam susceperunt audi illorum transmutationem quam ipse doctor eis testatus est ita 
dicens Ipsum enim secundum deum contristari uos quantum operatum est in uobis studium sed 
responsionem sed angustiam sed zelum sed uindictam Ita et famulos et uxores et pueros et 
amicos dirigimus et inimicos amicos facimus Ita et magni uiri deo amici et meliores facti sunt 
Etenim dauid post peccatum postquam sermonem assumpsit tunc ad optimam illam uenit 
penitentiam Sed et apostoli ita facti sunt et orbem terrarum uniuersum attraxerunt Et quae 
utilitas est ait cum audierit aliquis et non fecerit quae dicuntur Non parua quidem et ab auditu 
erit utilitas Etenim accusabit seipsum et ingemiscet et ueniet quandoque et ad faciendum quae 
dicuntur Qui autem neque quod peccauit scit quando desistet delinquere quando accusabit 
seipsum Ne igitur contempnamus audire diuinas scripturas Diabolicae enim hoc est mentis non 
dimittentis thesaurum uidere ut non diuitias lucremur Propterea nichil esse ait auditum 
diuinarum legum ut non operationem ab auditu uideat aduenientem nobis Scientes igitur 
perniciosam hanc eius artem undique nosmetipsos uallemus ut armis his circumdati et ipsi 
inconsumpti maneamus et illius percutiamus caput et ita preclaras uictorias induti futuris 
pociamur bonis gratia et misericordia domini nostri ihesu christi cui gloria et imperium in 
secula seculorum amen

Liber generationis ihesu christi filii dauid filii abraham 
Ecce tercia disputatio et quae in proemiis sunt nondum dissoluimus Non igitur inaniter 
dicebam quod multum profundum habet intelligentiarum harum natura Quae reliqua igitur sunt 
hodie dicamus Quid igitur est quod queritur nunc Quare ioseph in genealogia ponitur nichil in 
generatione conficiens Et unam quidem causam iam diximus Necessarium autem est et alteram 
dicere quae magis mistica et ineffabilior est illa Quae igitur est haec Nolebat iudeis esse 
manifestum in tempore pressure quod ex uirgine natus esset christus Sed ne turbemini ab 
inopinabili eius quod dicitur non enim meus est sermo sed patrum nostrorum magnorum et 
insignium uirorum Si enim multa obumbrauit a principio filium hominis uocans seipsum et 
neque eam quae ad patrem est equalitatem ubique manifeste nobis reuelauit quid miraris si et 
hoc etiam obumbrauit mirabile quidam et magnum dispensans Et quod mirabile ait Saluari 
uirginem et a suspicione liberari mala Si enim hoc a principio iudeis foret cognitum 
interfecissent uirginem malignantes super id quod dicebatur et adulterii eam condempnassent 
Si enim super alia de quibus multociens exempla habebant in ueteri testamento manifeste non 
uerecundabantur et enim cum demones expellebat demoniacum uocabant et cum in sabbato 
curabat deo contrarium esse estimabant quamuis multotiens et prius solutum est sabbatum quid 
non utique dicerent si hoc dictum esset Etenim habebant omne anterius cooperans eis tempus 
quod numquam quid tale attulerat Si enim post tot signa adhuc eum ioseph uocabant filium 
qualiter utique ante signa credidissent quod et ex uirgine erat Propter hoc itaque et in genealogia 
ponitur et desponsatur uirgini bi enim ioseph et iustus existens et mirabilis uir multis indiguit 
ut susciperet quod natum est et angelo et ea quae per somnum est uisione et eo quod a 
prophetis est testimonio qualiter utique iudei peruersi existentes et corrupti et aduerse ita ad 
ipsum habentes hanc utique suscepissent oppinionem Valde enim eos turbasset hoc inopinabile 
et nouum et quod numquam aliquid tale neque auditu susceperunt in progenitoribus contingens 
Qui quidem enim semel credidit quod dei filius est neque de hoc dubitasset Qui autem et 
erroneum et deo contrarium ipsum esse estimat qualiter non utique ab hoc scandalizatus esset 
magis et ad illam directus esset suspicionem Propterea neque apostoli confestim in principio 
hoc dicunt sed de resurrectione quidem multa disputant et multociens quoniam huius exempla 
erant in anterioribus temporibus et si non talia Quoniam autem ex uirgine natus est non 
continue dicunt Sed neque ipsa mater promulgare hoc ausa est Vide denique et ad ipsum quid 
ait Ecce ego et pater tuus querebamus te Si enim hoc in suspicionem deductum esset neque 
utique dauid estimatus esset filius Si autem hoc non estimatum esset multa utique inde nata 
essent et alia mala Propterea neque angeli haec dicunt nisi mariae soli et ioseph Pastoribus 
autem aeuangelizantes quod factum est non adhuc hoc addiderunt Quare autem cum meminisset 
abraham et dixisset genuit ysaac et ysaac iacob et non memoratus esset fratris eius cum ad 
iacob uenit et iudae et fratrum eius meminit Quidam igitur aiunt propter malos mores esau et 
aliorum priorum Ego autem non hoc dicerem Si enim hoc fuit qualiter parum postea talium 
meminit mulierum A contrariis enim hic gloria eius apparet Non enim quia magnos habuit 
progenitores sed quia paruos et humiles Excelso enim gloria multa est quod postea humiliari 
ualde Quare igitur non meminit Quoniam commune nichil habebant illi ad iudeorum genus 
Saraceni et agareni et hismahelitae et arabii et quicunque nati sunt ex progenitoribus illis 
Propterea illos quidem siluit festinat autem ad eius progenitores et plebis iudaicae Ideo ait 
Iacob autem genuit iudam et fratres eius Hic enim iudeorum designatur genus Iudas autem 
genuit phares et zara ex thamar Quid facis o homo hystoriae nos rememorans iniquam 
mixtionem habentis Et quid est hoc ait Siquidem enim hominis diceremus genus nudi decenter 
utique aliquis haec siluisset etsi autem dei incarnati non solum non silere sed et sollempniter ea 
enuntiare oportet monstrantes eius affinitatem et uirtutem Propter haec enim uenit non ut 
fugiat improperia nostra sed ut ea destruat Quemadmodum igitur non quoniam mortuus est sed 
quoniam et crucifixus est magis ammiratur quamuis ualde improperabilis sit haec res sed 
quantum maxime improperabilis est tantum misericordem ipsum monstrat ita et in generatione 
eius est dicere Non quoniam carnem assumpsit et homo factus est ammirari ipsum iustum est 
solum sed quoniam et tales cognatos dignatus est habere nusquam nostris uerecundatus malis 
Et hoc ex ipsis generationis predicabat proemiis quod nullo uerecundatur nostrorum Erudiens et 
nos per haec numquam occultari inprogenitorum malicia sed unum solum exquirere uirtutem 
Qui enim talis est et si allophylum habet progenitorem etsi adulterum etsi quodcunque aliud 
existentem nichil impediri poterit Si enim ipsum adulterum transmutatum in nullo prior 
confundit uita multomagis eum qui ex meretrice et adultura est uirtuosum existentem in nullo 
progenitorum malicia confundere poterit Non haec autem solum nos erudiens faciebat sed et 
iudeorum diminuens elationem Quoniam enim eam quae secundum animam uirtutem 
contempnentes illi abraham superius et inferius proferebant estimantes habere responsionem 
progenitorum uirtutem monstrat ex ipsis proemiis quod non in his gloriari oportet sed in 
propriis directionibus Post hoc et aliud approbat quod monstrat omnes obnoxios peccatis esse et 
progenitores ipsos Patriarcha nempe ipsorum et uniuocus non parum uidetur peccasse Etenim 
instat thamar accusans eius fornicationem Et dauid autem a fornicata muliere salomonem 
genuit Si autem a magnis lex non impleta est multomagis a minoribus Si autem non impleta 
est omnes peccauerunt et necessaria facta est christi presentia Propterea et duodecim 
patriarcharum meminit et hinc rursus ea quae ex progenitorum nobilitate est elationem auferens 
Etenim multi horum ex ancillis fuerunt nati mulieribus sed tamen genitorum differentia 
differentiam natis non intulit Omnes enim similiter erant patriarchae et tribuum principes Hic 
enim est aecclesiae primatus haec nostrae nobilitatis excellentia quae ab antiquis temporibus 
typum accepit Quare etsi seruus sis etsi liber nichil tibi plus neque minus hinc est sed unum est 
quod queritur consilium et animae modus Est autem cum his quae dicta sunt et aliud propter 
quod et hystoriae meminit Non enim simpliciter phares dicto insertus est zara Etenim uacaret et 
superfluum esset phares memorato ex quo christum erat genealogizaturus et zara memorari 
rursus Quare igitur meminit Cum paritura esset eos thamar pressura adueniente extulit primus 
zara manum Deinde obstetrix inspiciens hoc ut notus esset primus coccino manum ligauit Ut 
autem ligatus est contraxit puer manum Et cum contraxisset precessit phares et tunc zara Haec 
uidens obstetris ait Quid incisa est propter te maceries Vides mysteriorum enigmata Non 
enim simpliciter haec nobis scripta sunt Neque enim hystoria dignum erat addiscere quid 
umquam locuta est obstetrix neque enarratione cognoscere quod manum premisit primus qui 
secundus egressus est Quod igitur est hoc enigma Primum a denominatione pueri discimus 
quod queritur Phares enim diuisio est et incisio Deinde ab eo quod contigit Neque enim 
naturalis consequentie fuit manum emittentem contrahere rursus ligatum Neque enim motus 
erant rationalis haec neque a naturali facta sunt consequentia Cum precesserit quidem non 
manus alterum precedere fortassis naturale est Contrahere autem hanc et alteri dare transitum 
non adhuc secundum legem eorum qui pariuntur fuit sed dei gratia presens erat pueris haec 
dispensans et imaginem nobis quandam futurorum per eos subscribens Quid igitur Aiunt 
quidam eorum qui haec certissime scrutati sunt quod duorum populorum sunt typus hii pueri 
Deinde ut discas quod secundi populi urbanitas prefulsit prioris natiuitatem manum extensam 
habens puer non integrum seipsum monstrat sed ipsam contrahit rursus Et postquam integer 
excidit frater tunc et ipse totus apparet Quod et in utrisque populis factum est Cum urbanitas 
enim aecclesiastica in abraham temporibus apparuisset deinde in medio contracta esset uenit 
iudaicus populus et legalis urbanitas Et tunc integer apparuit nouus populus cum suis legibus 
Ideoque obstetrix ait Quid incisa est propter te maceries Quoniam urbanitatis libertatem 
ingrediens lex incidit Etenim legem maceriem semper scriptura uocare assueta est 
quemadmodum et propheta ait Destruxisti maceriem eius et uindemiant eam pertranseuntes 
uiam Et maceriem ipsi circumposui Et sapientissimus paulus et cum medium parietem maceriei 
soluisset Alii autem quid incisa est propter te maceries de nouo aiunt dictum esse populo Hic 
enim adueniens legem dissoluit Vides quod non paucorum neque paruorum gratia meminit 
uniuersae iudae hystoriae Propter hoc et ruth et rahab meminit Huius quidem allophilae illius 
autem meretricis Ut discas quoniam omnia uenit mala soluere nostra Ut medicus enim non ut 
iudex aduenit Quemadmodum igitur fornicatrices assumpserunt mulieres hii ita et deus naturam 
nostram fornicatam adaptauit sibi ipsi Quod et prophetae ab antiquis temporibus predicunt in 
synagoga factum esse sed illa quidem ingrata coniugi facta est Aecclesia autem semel a 
paternalibus malis liberata mansit sponsum amplectens Vide ergo et quae in ruth facta sunt 
cum sint similia nostris Ipsa enim et allophila fuit et in ultimam deducta est inopiam sed tamen 
uidens eam boozh neque ob inopiam contempsit neque ignobilitate abhominatus est 
quemadmodum et christus aecclesiam suscipiens et allophilam et in inopia multa magna ei 
communicauit bona Sed quemadmodum ipsa nisi prius dimisisset patrem et conuiciata esset 
domum et genus et patriam et cognatos non utique affinitate hac fortunata esset ita et 
aecclesia paternales consuetudines cum dereliquisset tunc concupiscibilis sponso facta est Quod 
igitur et propheta ipsi loquens ait obliuiscere populum tuum et domum patris tui et concupiscet 
rex decorem tuum hoc et ruth fecit Ideoque mater facta est regum ut et aecclesia Etenim ex hac 
est dauid Propter hoc utique omnia confundens eos et suadens non magna sapere et 
genealogiam composuit et mulieres has in medium duxit Etenim regem magnum ipsa per 
medios genuit et non uerecundatur dauid in his Non enim est neque ex uirtute neque a malicia 
progenitorum esse studiosum uel malum uel infamem uel preclarum Sed si oportet quid et 
inopinabile dicere ille fulget magis qui non a studiosis progenitoribus existens factus est bonus 
Nullus igitur in his magna sapiat sed excogitans dominatoris progenitores inflationem euacuet 
et in directionibus magnum sapiat magis autem neque in his Ita enim phariseus publicano factus 
est posterior Si enim uis magnam monstrare tuam directionem ne magnum sapias et tunc hanc 
maiorem demonstrasti Ne estimes aliquid fecisse et omnia operatus es Si enim cum peccatores 
simus si estimauerimus hoc esse quod sumus iusti efficimur ut et publicanus quantomagis cum 
iusti existentes peccatores nosipsos esse estimauerimus Si enim ex peccatoribus iustos facit 
humilitas quamuis neque humilitas sit illa sed bona mens Si igitur bona mens tantum potest in 
peccatoribus humilitas in iustis quid non operabitur Ne igitur iacturam inferas tuis laboribus 
neque succidas sudores neque inaniter curras post infinitos agones omnem inaniens laborem 
Etenim te magis sciuit tuas dominator directiones Etsi calicem aquae frigidae dederis neque hoc 
despicit Etsi obolum proicias et ingenueris solum cum multa bona mente suscipit omnia et 
memoratur et magnas eis terminat mercedes Quare autem scrutaris tua et fers nobis in medium 
semper Ignoras quod si laudaueris teipsum non adhuc te deus laudabit quemadmodum si 
miserum te dixeris non quiescet te apud omnes laudare Non enim uult tuos labores 
Quid minorare dico Omnia quidem igitur facit et negotiatur ut et a paruis te coronet Et circuit 
occasiones querens per quas possit eruere a gehenna quasi iuste Propterea etsi undecima hora 
operaberis diei integram mercedem tribuit Etsi nullam habeas occasionem salutis ait propter 
me facio ut non nomen meum contaminetur Etsi ingemueris solum etsi lacrimatus fueris rapit 
haec omnia uelociter ipse in occasionem tuae salutis Ne igitur extollamur sed dicamus 
nosmetipsos inutiles ut efficiamur utiles Siquidem enim dixeris teipsum approbatum factus es 
inutilis etsi approbatus fueris Ideo necessarium est obliuisci directiones Et qualiter possibile est 
hoc ait quae scimus haec ignorare Quid dicis Offendens semper dominatorem lasciuis et 
rides et neque scis quod peccasti obliuioni tradens omnia directionum autem neque potes 
abicere memoriam Et profecto forcior timor Nos autem contrarium facimus per singulos dies 
offendentes neque in mentem mittimus Si autem paruum argentum inopi dederimus superius et 
inferius hoc uertimus quod ultimae est amentie et maxima congregantis iactura Stabilissimum 
enim erarium directionum est obliuio directionum Et quemadmodum uestimenta et aurum cum 
in foro quidem haec proposuerimus multos attrahimus insidiatores etsi autem recondiderimus 
domi et occultauerimus instabilitate reponimus omnia ita utique et directiones Siquidem 
continue in memoriam feremus irritamus dominatorem inimicum armamus ad furtum uocamus 
Si autem nullus sciuerit eas sed quem scire oportet solum in stabilitate iacebant Ne igitur 
reuoluas continue ut non aliquis eas auferat Quod et phariseus passus est in lingua eas 
circumferens Unde et rapuit eas diabolus et perfecto cum leticia earum meminebat et omnia 
imponebat deo Sed neque hoc suffecit ei Non enim gratiarum actionis est improperare aliis et 
amare honorari in multis et insurgere delinquentibus Si enim gratias agis deo sufficiat tibi hoc 
solum et ne proferas ea ad homines neque condempnes proximum Non enim est hoc gratiarum 
actio Si enim uis discere gratiarum actionis sermones audi tres pueros dicentes peccauimus 
inique egimus iustus es domine in omnibus quae fecisti nobis quoniam in uno iudicio omnia 
induxisti Propria enim peccata confiteri hoc est gratias agere deo confitentem Quod monstrat 
decemmilibus quidem existentem eum obnoxium non expetitum autem dignam uindictam hic 
maxime est qui gratias agit Custodiamus igitur de nobis ipsis aliquid dicere Hoc enim et apud 
homines odibiles et apud deum abhominabiles operatur Propter hoc quanto utique magna 
direxerimus tanto parua de nobis ipsis dicamus Ita enim maximam fructificauimus gloriam et 
apud homines et apud deum Magis autem non gloriam solum apud deum sed mercedem et 
retributionem magnam Ne igitur expetas mercedem Gratia confitere saluari ut ipse deus 
debitorem seipsum confiteatur non directionum solum Quando autem neque estimauerimus 
aliquid direxisse et eius quod ita dispositi sumus et magis quam ille sint directiones Quare 
sequela directionum hoc est Si enim hoc non aderit neque ille uidebuntur magnae Etenim et 
nos famulos habentes tunc maxime in eis complacemus quando cum bona mente ministrantes 
nichil estimant fecisse magnum Quare si uis magnas tuas facere directiones noli estimare eas 
esse magnas et tunc erunt magne Ita et centurio dixit Non sum sufficiens ut sub tectum meum 
intres Propter hoc dignus factus est et super omnes iudeos in admirationem ducebatur Ita et 
paulus ait Non sum sufficiens uocari apostolus Propter hoc primus omnium factus est Ita et 
iohannes non sum dignus soluere eius corrigiam calciamenti propter hoc et amicus fuit sponsi 
Et manum quam indignam dixit esse calciamentis hanc christus supra caput attraxit suum Ita et 
petrus dicebat Egredere a me quoniam peccator sum Propterea fundamentum aecclesiae factus 
est Nichil enim deo ita amicum est ut cum ultimis seipsum numerare Hoc phylosophiae 
uniuersae principium est Qui enim humiliatus et contritus est non uanam gloriam habebit non 
irascetur non inuidiam habebit aduersus proximum non aliam aliquam assumet passionem Non 
enim manum contritam etsi milies tumultuabimur in altum extollere poterimus Si igitur et 
animam ita contriuerimus etsi decemmilia ipsam extulerint inflationum passiones neque parum 
extolli poterit Si enim pro uitae huius rebus aliquis lugens omnes exterminat egritudines 
animae multomagis qui pro peccatis hoc fecerit assumet phylosophiam Et quis ita poterit 
conterere suum cor ait Audi dauid qui propter hoc maxime effulsit et uide eius animae 
contritionem Post decemmilia enim directiones et a patria et domo et ab ipsa casurus uita in 
ipso tempore calamitatis militem uilem et abiectum uidens superuenientem illo tempore et 
iniuriantem non solum non reiniuriatus est sed et presidem quendam uolentem ipsum 
interimere prohibuit dicens Dimitte eum quoniam dominus mandauit ei Et rursus Sacerdotibus 
deprecantibus simul secum arcam circumferre non permisit Sed quid ait in templo sedebo etsi 
eruerit me ab his quae pre manibus sunt malis deus uidebo decorem eius Si autem dixerit michi 
nolui te ecce ego faciat michi quod beneplacitum est inconspectu eius Quod autem in saule et 
semel et bis et multociens factum est quam non demonstrat phylosophiae superexcellentiam 
Etenim ueterem superexcessit legem et apostolicis propinquus factus est rebus Propter hoc 
omnia sustinebat quae a domino erant non defendens se in his quae fiebant sed unum solum 
studens ubique suaderi et sequi eas quae ab ipso positae sunt leges Et uidens post tot suas 
directiones tyrannum parricidam fratris occisorem conuiciatorem furentem pro ipso suum 
habentem regnum neque ita scandalizabatur Sed si deo haec uidentur ait me quidem expelli et 
errare et fugere illum autem esse in honore sustineo et suscipio et gratiam habeo de 
decemmilibus illius malis Non ut multi inuerecundorum et superborum neque minimum 
dirigentes eorum quae ab ipso directa sunt si uiderint aliquos in prosperitate existentes seipsos 
autem paruam sustinentes tristiciam decemmilibus suas animas disperdunt blasphemiis sed non 
dauid talis sed omnem demonstrabat mansuetudinem Ideo dicebat deus Inueni dauid filium 
gesse uirum secundum cor meum Talem et nos habemus animam et quicquid utique patiemur 
feremus facile et ante regnum hinc fructificabimus humilitatis ingressum Discite enim ait a me 
quoniam mitis sum et humilis corde et inuenietis requiem animabus uestris Et igitur assumamus 
requiem et hic et ibi cum multo studio omnium matrem bonorum in nostris plantemus 
animabus Ita enim et uitae huius pelagus sine procellis poterimus pertransire et in tranquillum 
illum nauigare portum gratiam et misericordia domini nostri ihesu christi cui gloria et imperium 
in secula seculorum amen


Omnes igitur generationes ab abraham usque ad dauid generationes quatuordecim sunt Et a 
dauid usque ad transmigrationem babylonis generationes quatuordecim Et a transmigratione 
babylonis usque ad christum generationes quatuordecim 
 
In tres diuisit partes generationes uniuersas monstrans quod neque urbanitatibus transmutatis 
facti sunt meliores Sed et a iudicibus et a regibus et paucis principibus possessi in eisdem erant 
malis et neque presidibus neque sacerdotibus neque regibus eos gubernantibus habuerunt quid 
amplius in uirtutis rationem Quare autem in media quidem parte tres transcurrit reges in ultima 
autem duodecim ponens generationes quatuordecim eas esse dixit Primum quidem uobis 
relinquo querere Neque enim omnia uobis soluere necesse est ut non desides sitis Secundum 
autem uobis dicemus Michi enim hic uidetur et tempus captiuitatis in ordine generationis 
ponere et ipsum christum undique copulans nobis ipsum Rememorat autem et captiuitatis illius 
decenter manifestans quod neque illic descendentes facti sunt magis sobrii ut omnifariam 
necessaria appareat eius presentia Quid igitur marcus ait non facit hoc neque genealogizatur 
ihesum sed succincte omnia loquitur Michi uidetur matheus quidem ante alios incepisse rem 
Ideoque et genealogiam ponit cum certitudine et ad ea quae festinant instat marchus autem post 
illum ideo ad uelocem uenit uiam ceu quae iam dicta et manifesta facta erant narrare temptans 
Qualiter igitur lucas et genealogizatur et per plures hoc facit quasi matheo uiam primitus 
faciente uoluit aliquid his quae dicta sunt docere amplius nos Et quisque autem similiter 
didascalum imitatus est Hic quidem paulum super flumina fluentem ille autem petrum 
breuiloquio studentem Et quid est utique quod incipiens matheus non dixit quemadmodum 
prophetae uisio quam uidi et uerbum quod factum est ad me Quoniam bonam mentem 
habentes et ualde ei intendentes scripsit Etenim et quae facta erant miracula clamabat et qui 
suscipiebant ualde erant fideles In prophetis autem neque miracula erant tot eos predicantia et 
multus pseudo prophetarum uigebat populus quibus et magis intendebat iudeorum plebs 
ideoque necessarius hic modus proemiorum erat apud eos Si autem quinque et facta sunt signa 
barbarorum gratia facta sunt ut multi fierent proseliti et in demonstrationem uirtutis dei Si 
quando eos hostes capientes ut his qui apud eos erant diis fortibus existentibus estimabant 
uicisse quemadmodum in egypto Unde et multus commixtus ascendit populus Et post haec in 
babylonia quae secundum caminum fuerunt et somnia Facta autem sunt et cum secundum 
seipsos erant signa in heremo quemadmodum et in nobis Etenim et in nobis cum ab errore 
exiebamus multa signa monstrata sunt postea autem steterunt reuerentia fidei ubique plantata 
Si autem et postea facta sunt pauca et rara fuerunt Puta cum sol stetit a cursu et rursus reuersus 
est retrorsum Videbit autem aliquis hoc et in nobis factum Etenim et in generatione nostra in 
uiliano qui omnes in impietate uicit multa et paradoxa id est inoppinabilia contigerunt Etenim 
iudeis quod in ierosolimis erat templum restaurare temptantibus ignis de fundamentis resiliens 
omnes prohibuit et cum ad uasa sacra suam insaniam demonstrauit et erarii custos et patrus et 
uniuocus illius simul a uermibus corrosus diriguit hic autem scissus est medius Et fontes autem 
deficere hostiis illic factis et simul cum ipso rege famem ciuitatibus aduenire signum maximum 
malignantes uiderit illos autem contrarios et ualde sua tyrannide ebrios Et tunc propriam 
demonstrat potentiam quod et in persida fecit de iudeis Quoniam quidem igitur non simpliciter 
neque ut contigit faciens in tres partes progenitores diuisit christi manifestum ex his quae dicta 
sunt Scrutare autem et unde incipit et ubi finit Abraham in dauid a dauid in transmigrationem 
babylonis ab hac in ipsum christum Etenim et incipiens hos duos posuit deinceps dauid et 
abraham Et recapitulans utrorumque meminit similiter Etenim quod dixi ad ipsos fuerant 
promissiones sacrae Quid utique autem ut transmigrationis babyloniae meminit non meminit et 
descensus aegypti Quoniam illos quidem non adhuc timebant de his autem tremebant adhuc Et 
illud quidem antiquum erat hoc autem recens et nouiter factum Et illuc quidem non propter 
peccata deducti sunt huc autem propter iniquitates abducti sunt Si autem aliquis et nominum 
ipsorum interpretationes transmutare temptabit multam inueniet et hinc contemplationem 
existentem et multum ad nouum conferentem testamentum Puta ab abraham a iacob a 
salomone a zorobabel Non enim simpliciter haec eis imposita erant nomina Sed ut non 
uideamur multam longitudinem facientes turbare haec relinquentes ab imminentia eamus 
Dicens igiter progenitores uniuersos et finiens in ioseph non stetit usque adhoc sed apposuit 
ioseph uirum mariae monstrans quod propter illam et hunc in genealogia posuit Deinde ut non 
audiens uirum mariae communi estimes partum esse naturae lege intende qualiter id corrigit 
inductione Audisti ait uirum audisti matrem audisti nomen puero positum ergo audi et modum 
generationis Ihesu christi autem generatio ita erat Qualem michi generationem dicis dic michi 
quamuis progenitores dixisti Sed uolo et modum genernationis dicere Vides qualiter erexit 
auditorem ut enim aliquid nouius dicturus promittit et modum dicere Et scrutare eorum quae 
dicta sunt consequentiam optimam Neque enim confestim ad generationem uenit sed 
rememorat primum nobis quotenus fuit ab abraham quotenus a dauid quotenus a 
transmigratione babylonis Et studiosum per haec auditorem inscrutationem immittit temporum 
monstrans quod hic est ille christus qui per prophetas predicatus est Cum enim numeraueris 
generationes et disces ex tempore quod hic est ille facile suscipies et miraculum quod circa 
generationem contigit Quoniam enim magnum aliquid erat dicturus quod ex uirgine partus est 
ante quam numeret quidem tempus obumbrat quod dictum est uirum mariae dicens Magis autem 
et simul incidit enarrationem ipsis generationis Numerat autem et annos rememorans auditori 
quod hic est ille quem patriarcha iacob deficientibus iudaicis principibus futurum esse dixit 
quem propheta danihel post ebdomadas multas illas uenturum esse presonuit Etsi uoluerit aliquis 
annos hos qui in ebdomadarum numero ab angelo dicti sunt daniheli et qui a fabricatione 
ciuitatis numerans descendere in eius generationem uidebit hos illis consonantes Qualiter igitur 
generatus est dic desponsata matre eius maria Non dixit uirgine sed simpliciter matre ut facile 
suscipiatur sermo Ideo prius preparans putare auditorem auditurum esse aliquid assuetorum et 
retinens hoc tunc stupefacit inoppinabilis rei inductione dicens Quoniam ante quam conuenirent 
ipsi inuenta est in utero habens de spiritu sancto Non dixit ante quam conducerent ipsa in 
domum sponsi Etenim intus erat Consuetudo enim multotiens ueteribus erat in domo 
desponsatas habere cum et nunc hoc factum uideat aliquis Et generi autem loth intus erant cum 
ipso Intus igitur et ipsa cum ioseph erat Et quare non ante desponsationem concoepit ut quod 
dixi a principio obumbretur quod factum est et ut omnem perniciosam effugiat uirgo 
suspicionem Quando enim qui zelotipiam passurus erat maximam omnium uidetur non solum 
non traducens eam neque dehonorans sed et suscipiens et curans post conceptionem manifestum 
quod nisi aperte suasisset sibi ipsi quod et spiritus erat operatione quod generatum erat non 
retinuisset et alia omnia ministrasset Proprie autem ualde et inuenta est in utero habens posuit 
quod de inopinabilibus et preter spem omnem euenientibus et non excogitatis dici assuetum est 
Ne igitur ultra procedas neque queras amplius aliquid his quae dicta sunt Neque dicet qualiter 
spiritus operatus est hoc ex uirgine Si enim natura operante impossibile est interpretari 
plasmationis modum qualiter spiritu mirabiliter operante poterimus hoc dicere ut igitur non 
molestes aeuangelistam neque turbes continue haec interrogans dicens eum spiritum qui 
operatus est miraculum expediuit se Nichil enim nosco ait amplius quam quod ex spiritu 
factum est quod generatum est Verecundentur qui superiorem circumscrutantur generationem 
Si enim hanc quae decemmilia habet testes et ante tot predicta fuit tempora et apparuit et rimata 
fuit nullus interpretari potest quam relinquunt insaniae supereminentiam qui ineffabilem illam 
circumscrutantur et multum inuestigant Neque enim gabrihel neque matheus potuerunt aliquid 
amplius dicere quam quod ex spiritu solum Qualiter autem ex spiritu et quomodo nullus horum 
interpretatus est Neque estimes totum didicisse ex spiritu audiens Etenim multa ignoramus 
adhuc etsi hoc dicerimus Puta qualiter qui infinitus est in matrice est qualiter qui omnia 
continet ut fetus fertur a muliere qualiter parturit uirgo et manet uirgo qualiter plasmauit dic 
michi spiritus templum illud qualiter non omnem carnem a matre assumpsit sed partem eius et 
auxit et formauit Quoniam quidem enim a carne uirginis prouenit manifestauit dicens Quod 
enim in ipsa natum est Et paulus Natus ex muliere Obstruens dicentes quod uelud pro 
quendam tubulum processit christus Si enim hoc esset quae necessitas esset matricis Si hoc 
esset nichil commune habet ad nos sed error quidam est illa caro non masse nostrae Qualiter 
igitur ex radice iesse qualiter autem uirga qualiter autem filius hominis qualiter autem mater 
maria qualiter autem de semine esse dauid qualiter autem serui formam accepit qualiter autem 
uerbum caro factum est qualiter autem romanis ait paulus ex quibus christus secundum carnem 
est qui est in omnibus deus benedictus in saecula Quoniam quidem igitur ex nobis et ex massa 
nostra et matrice uirginali manifestum ex his et ex aliis pluribus qualiter autem non adhuc 
manifestum est Non igitur neque tu quere sed suscipe quod reuelatum est et non circumscrutare 
quod silentio traditum est Ioseph autem uir eius iustus existens ait et nolens eam exemplificare 
uoluit occulte absoluere eam Cum dixisset quod ex spiritu sancto est et sine concubitu et 
aliunde approbat sermonem Ut enim nullus dicat unde hoc manifestum est quis sciuit quis 
audiuit tale aliquid umquam contingens neque suspectum habeas discipulum ut gratificantem 
didascalo et haec fingentem introducit ioseph per ea quae passus est ad fidem eorum quae dicta 
sunt conferentem Ac si diceret per ea quae enuntiat Si non credis michi et suspicaris meum 
testimonium crede uiro Ioseph enim ait uir eius iustus existens iustum hic uirtuosum in 
omnibus dicit Est quidem enim iusticia et auaritiam non habere est et uniuersalis uirtus Et 
maxime in hoc iusticiae appellatione utitur scriptura Ut enim dicit homo iustus uerus et rursus 
Erant autem iusti utrique Iustus igitur existens hoc est benignus et mitis uoluit et occulte 
absoluere eam Propterea dicit quod contigit ante cognitionem ut non incredulus sis his quae 
post cognitionem facta sunt quamuis non traductioni solum obnoxia erat quae talis erat sed et 
puniri eam lex iubebat sed ioseph non solum maius illud sed et minus concessit uerecundiam 
Non solum enim non punire sed neque traducere uolebat Vides phylosophum uirum et passione 
liberatum omnium maxima Noscitis enim quam maximum est zelotipia propter hoc et qui haec 
manifeste sciebat dixit Plenus enim zelo furor uiri non parcet in die iudicii et durus ut infernum 
zelus Et nos autem multos scimus animam eligentes amittere magis quam in zelotipiae 
suspicionem incidere Hic autem neque suspicio erat uentris tumore arguente Sed tamen ita erat 
a passione purus ut nollet neque in paruissimis contristare uirginem Quoniam enim retinere 
quidem eam intus iniquitatis esse estimabat propalare autem et in iudicium ducere morti tradere 
cogebat nichil horum facit sed supra legem iam uiuebat Oportebat enim cum gratia iam 
aduenisset multa esse signa excelsae urbanitatis Quemadmodum enim sol et nondum radios 
monstrans alonge lumine clarificat maiorem partem orbis terrarum ita et christus cum 
proditurus esset a matrice illa et ante quam exisset orbem terrarum uniuersum clarificauit 
Ideoque et ante pressuram prophetae insultauerunt et mulieres futura predixerunt et iohannes 
cum nondum a uulua processisset a matrice ipsa exultauit Hinc et hic ioseph multam 
demonstrabat phylosophiam Neque enim reclamauit neque improperauit sed prohicere 
temptauit solum In hoc igitur rebus existentibus et omnibus in angustia stantibus aduenit 
angelus omnia soluens turbantia Signum autem scrutari cur non ante dixit angelus ante quam 
excogitasset hoc uir sed cum in mentem deduxisset tunc uenit Haec enim eo ait cogitante 
angelus uenit quod et ipsum rursum aliam questionem habet Etsi enim angelus non dixit cur 
uirgo siluit audiens ab angelo et sponsum uidens turbatum cur non soluit eius dubitationem Cur 
igitur ante turbationem eius angelus non dixit Etenim necesse est primum soluere primum 
Quare igitur non dixit ut non incredulus fiat et paciatur idem quod zacharias Rei enim quae 
uidetur facilis est fides Eius autem quae nondum principium accepit non similiter facile 
suscipitur credulitasPropterea non dixit a principio hoc angelus et uirgo autem eadem de causa 
siluit Non enim estimabat credi a sponso rem annuntians inopinabilem sed et irritare magis ut 
peccatum factum obumbrans Si enim ipsa tantam gratiam susceptura humanum quid patitur et 
ait qualiter erit hoc quoniam uirum non cognosco Multomagis ille dubitasset utique et maxime 
a muliere audiens in suspicionem deducta Propterea uirgo quidem nichil ei dicit Angelus autem 
tempore uocante assistit Cur autem ait non et in uirgine hoc fecit et post conceptionem ei 
aeuangelizat ut non in turbatione esset et angustia multa Etenim decens erat si uerum nescisset 
cogitare eam aliquod de seipsa inconueniens et ad suffocationem uenire et ad ensem non 
ferentem uerecundiam Etenim mirabilis erat uirgo et monstrat eius uirtutem lucas dicens 
Quoniam cum amplexum audiuit non confestim seipsam effudit neque suscepit quod dictum 
est sed turbata est querens qualis esset amplexus Quae autem ita erat perscrutans a mente 
excessisset utique ob tristiciam confusionem reputans et non estimans quecunque dixerit 
persuasum iri alicui audientium quod non adulterium esset quod factum est Ut igitur haec non 
fierent uenit ante conceptionem angelus Etenim oportebat extra turbationem esse uuluam illam 
quam omnium conditor ascendit et omni liberam esse turbatione animam quae digna facta est 
talium fieri ministra mysteriorum Propterea uirgini quidem ante conceptionem ioseph autem in 
tempore pressurae loquitur quod multi imperfectorum non cognoscentes dissonantiam dixerunt 
esse Quia lucas quidem dicit quod mariae aeuangelizabat matheus autem quod ioseph 
nescientes quoniam utraque facta sunt quod necesse est in omni hac hystoria obseruare Etenim 
multas ita soluemus estimatas esse dissonantias Venit itaque angelus turbato iam ioseph Etenim 
et propter ea quae dicta sunt et ut appareat eius philosophia differt sui presentiam Cum autem 
opus debebat compleri aduenit igitur Haec autem eo cogitante angelus in somnio apparet 
ioseph Vides hominis mansuetudinem non solum quia non puniuit sed quia neque enarrauit 
alicui neque ipsi quae in suspicionem erat sed secundum seipsum cogitabat et ipsi uirgini 
studens occultare causam Neque enim dixit expellere eam uoluit sed absoluere tantum erat 
mansuetus et mitis hic uir Haec autem eo cogitante in somnio apparuit angelus ioseph Et 
propter quid non manifeste quemadmodum pastoribus et zachariae et uirgini Valde fidelis erat 
uir et non indigebat uisione hac Virgo quidem enim quasi multum magnum aeuangelizata et 
maius quam zacharias et ante rem indigebat et paradoxa id est inopinabili uisione Pastores 
autem quasi rusticius dispositi hic autem post conceptionem anima iam a perniciosa suspicione 
assumpta et parata existente ad optiman spem transponi si appareret aliquis qui ad hoc dirigeret 
confestim suscipit reuelationem Ideoque post suspicionem aeuangelizatur ut hoc ipsum fiat ei 
eorum quae dicuntur demonstratio Haec enim audire angelo dicente cum ipse nulli enuntiauerit 
sed in mente excogitasset indubitabile ei tribuebat signum quod a deo missus est Ipsius enim 
solius est ineffabilia cordis scire Vide itaque quot efficiuntur et uiri philosophia demonstratur 
et ad fidem ei confert quod oportune dictum est et sermo insuspicabilis efficitur monstrans quod 
passus est quae decens erat pati uirum Qualiter igitur ei fidem affert angelus Audi et mirare 
sapientiam eorum quae dicta sunt Veniens enim ait Ioseph fili dauid ne timeas accipere mariam 
mulierem tuam Confestim ei rememorat dauid unde christus futurus erat Et non dimittit eum 
perturbari Per progenitorum denominationem repromissionis quae ad totum genus facta erat 
rememorans Quoniam qua de causa filium dauid eum uocauit ne timeas quamuis alio deus non 
ita facit Sed consiliante aliquo de muliere quod non oportebat cum stupefactione et minis 
sermone utitur Et profecto illic res illa ignorantiae erat Neque enim sciens assumpsit sarram 
ille sed tamen stupefecit eum Hic autem mansuete Multa enim magnitudo eorum quae 
dispensabantur erat et medius alterutrius uiri multum erat ideoque neque stupefecit ut oportet 
Dicens autem ne timeas monstrat eum iam timentem Ne offendas deum ut adulteram habens 
quia nisi hoc esset neque cogitasset expellere Per omnia itaque monstrat quod a deo hic angelus 
uenit et quaecunque cogitauit et quaecunque passus est secundum mentem haec in medium 
proferens et apponens Dicens autem eius nomen non stetit usque ad hoc sed et intulit mulierem 
tuam Non utique ita uocasset si corrupta esset Mulierem autem hic sponsam dicit 
quemadmodum igitur et generos assueuit scriptura dicere et ante nuptias sponsos Quid autem 
est assumere intus retinere Iam enim eius mente absoluta erat sed absolutam ait quam tradit 
tibi deus non parentes Tradit autem per uocem meam quemadmodum igitur et ipsam christus 
postea tradidit discipulo ita et nunc ioseph Deinde et rem omnem enigmatice pandens 
perniciosam quidem suspicionem non dixit Honestius autem et decentius pressure causa et illam 
destruxit monstrans quod propter quod timuit et expellere uolebat propter id ipsum et suscipere 
et retinere intus utique esset iustum ex superhabundantia soluens agoniam Non enim solum ab 
iniqua ait eruta est mixtione sed et super naturam concoepit Non igitur timorem abstrahas 
solum sed et letare multum quod enim in ipsa generatum est ex spiritu sancto est Paradoxum 
est quod dictum est Superexcedens humanam cogitationem et supra nature legem existens 
Qualiter igitur erit ut credat qui harum inexpers est narrationum uir a preteritorum ait 
reuelatione Propter hoc enim omnia quae in mente erant reuelauit quaecunque passus est 
quaecunque timuit quaecunque facere uoluit ut ex illis et hoc credere faciat Magis autem non a 
preteritis solum sed et a futurus ipsum inducit Pariet enim ait filium et uocabis nomen eius 
ihesum Non enim quia ex spiritu sancto est estimes alienum te a ministratione esse quae 
secundum dispensationem est Etsi enim in generationem nichil confers sed intacta permansit 
uirgo quod tamen est patris proprium non nocens uirginitatis dignitati hoc tibi do nomen 
imponere ei qui natus est Tu enim eum uocabis Etsi enim non tuus est foetus sed quae patris 
sunt demonstrabis circa ipsum Propter hoc te et a nominis positione confestim familiarem facio 
ei qui natus est Deinde ut non rursus ex hoc patrem aliquis eum suspicetur audi quae deinceps 
sunt qualiter cum certitudine ponit Pariet enim ait filium non dixit pariet tibi Ideo suspensum id 
posuit Non enim ei peperit sed orbi terrarum uniuerso Ideoque nomen ex caelis uenit ferens 
angelus et hinc monstrans murabilem existentem foetum quia deus est qui denominationem 
desuper mittit per angelum ioseph Neque enim hoc simplex fuit sed infinitorum bonorum 
thesaurus Ideoque interpretatur illud angelus bonam sustituens spem et hac ad fidem eum 
inducens Ad talia enim facilius repere consueuimus Ideoque et magis eis credere 
concupiscimus Ab omnibus itaque constituens fidem a preteritis a futuris a presentibus ab eo 
qui ad ipsum est honore introducit et prophetam oportune his omnibus calculatum Ante quam 
autem ipsum inducat dona quae per ipsum orbi terrarum uentura erant predicit Quae autem haec 
Peccatorum ablatio et destructio Ipse enim saluabit ait populum suum a peccatis eorum 
Et hic quod inopinabile est demonstratur Non enim preliorum sensibilium neque barbarorum 
sed quod multum maius est peccatorum liberatio aeuangelizatur quod nulli umquam anteriorum 
fuit possibile Et cur ait populum suum dixit et non et gentes apposuit ut non conturbet 
auditorem Ei enim qui subtiliter intendit et gentes significauit Populus enim eius non iudei 
solum sed et omnes aduenientes qui suscipiunt eius cognitionem Intende autem qualiter eius et 
dignitatem nobis aperuit populum suum uocans iudaicum Hoc enim nichil aliud ostendit quam 
quod dei puer est qui natus est Et de superiori rege sermo est ei Neque enim peccata dimittere 
alterius est uirtutis quam substantiae illius solius 
 
Quoniam igitur tantam accipimus largitionem omnia faciamus ut non tantorum benefactorem 
iniuriemur Si enim et ante honorem hunc digna supplicio quae efficiebantur erant multomagis 
post ineffabile hoc beneficium Et haec non simpliciter dico nunc sed quoniam multos indoctos 
uideo post baptisma segnius incedentes et nullam habentes propriam cognitionem urbanitatis 
Propterea non in foro non in aecclesia possibile est uelociter scire quis quidem fidelis quis 
autem est infidelis nisi siquis secundum tempus assistet mysteriorum et uiderit hos quidem 
expulsos illos autem intus morantes Oporteret autem non a loco sed a modo cognosci 
Exteriores enim quidem dignitates decenter ab exterius circumiacentibus coniecturis sunt 
manifeste Quae nostra autem sunt ab anima esse cognita oportet Fidelem enim non a sacris 
muneribus oportet apparere solum sed et a uita noua Fidelem luminare oportet esse mundi et 
sal Quando autem neque tibi ipsi appares neque propriam saniem constringis unde te ergo 
cognoscemus quoniam aquis superascendisti sacris Sed hoc tibi supplicii semita efficitur 
Honoris enim magnitudo his qui non digne secundum honorem uiuere eligunt aditamentum 
penae est Fidelem enim non ab his quae accoepit adeo solum sed et ab his quae ipse intulit 
fulgere iustum est et undique esse cognitum et ab incessione et ab inspectione et a forma et a 
uoce Haec autem dixi non ut ad ostentationem sed ad utilitatem uidentium nosmetipsos 
instruamus Nunc autem undecunque quero te cognoscere undique te a contrariis inuenio 
apparentem Siue enim a loco uoluero te cognoscere in hippodromiis et theatris et iniquitatibus 
uideo te semper morantem in perniciosis conuenticulis fori in conciliis hominum corruptorum 
Siue a figura uisus ridentem te uideo et dissolutum siue a uestimentis in nullo ab his qui in 
scena uideo differentem siue ab his quae insequuntur dapiferos circumfers et blanditores Siue a 
uerbis nichil sanum neque necessarium neque continens nostram uitam audio loquentem siue a 
mensa maior hinc accusatio apparet Unde igitur dic michi potero te cognoscere fidelem 
predictis omnibus contraria calculantibus Et quid dico fidelem Neque enim si homo es 
manifeste possum addiscere Cum enim calcitres quidem ut asinus saltes autem ut taurus fremas 
autem in mulieribus ut aequus et castrimargiam patiaris quidem uelut ursa impingues autem 
carnem uelut mulus rememoraris autem mali ceu camelus et rapias quidem ut lupus irascaris 
autem ut serpens percutias autem ut scorpio dolosus autem sis ut uulpes uenenum autem 
maliciae obserues uelut aspis et uipera prelieris autem aduersus fratres quemadmodem 
perniciosus demon ille qualiter potero te cum hominibus numerare non uidens in te talis naturae 
caracteres Kathecumini enim et fidelis differentiam querens periclitor neque hominis et fere 
inuenire differentiam Quid enim te dicam Feram Sed fere ab una harum minorationum 
retinentur Tu autem simul deferens omnes alonge ab illorum irrationalitate incedis Sed 
demonem te dicam Sed demon neque uentris seruit tyrannidi non pecunias concupiscit Cum 
igitur et feris et demonibus minorationes plures habeas qualiter te hominem uocabimus dic 
michi Si autem hominem te non est dicere qualiter te dicemus fidelem Et quod utique deterius 
est quia ita male dispositi neque intelligimus animae nostrae deformitatem neque addiscimus 
eius turpitudinem sed in loco quidem tonsorio sedens et comam incidens et speculum assumens 
circumspicis cum certitudine capillorum compositionem et assistentes interrogas et tonsorem 
ipsum si bene quae ad frontem sunt composuit et senex existens multociens non uerecundaris 
iuuenilibus imaginibus immorans animam autem nostram non informem solum sed et ferarum 
formam et scyllae cuiusdam uel chimere secundum fabulas accipientem neque parum sentimus 
Et profecto et hic speculum est spirituale et multo melius illo et utilius Neque enim monstrat 
deformitatem solum sed et transponit eam ad pulcritudinem ineffabilem si uoluerimus Hoc 
autem est bonorum uirorum memoria et beatae uitae ipsorum historia et scripturarum lectio et 
quae a deo date sunt leges Etsi uolueris semel solum inspicere ad sanctorum illorum imagines et 
turpitudinem uidebis mentis tuae et uidens nullo indigebis alio in liberationem sordis huius 
Etenim in hoc utile est nobis speculum et facilem facit transpositionem Nullus igitur in 
irrationabilium maneat forma Si enim seruus in domum patris non intrat cum et fera efficeris 
qualiter poteris his quae ante portam illam sunt superuenire Et quid dico fera Fera quidem omni 
deterior est qui talis est Ille quidem enim quamuis secundum naturam sint siluestres humanam 
cum assumpserint artem multociens mansuetae factae sunt Tu autem qui illorum secundum 
naturam feritatem in preter naturam mansuetudinem transmutasti quam habebis apologiam id 
est responsionem tuam secundum naturam mansuetudinem feritate expellens et quod quidem 
siluestre natura est faciens mansuetum teipsum autem natura mansuetum preter naturam 
siluestrem constituis Et leonem quidem domesticum et mansuetum faciens furorem autem tuum 
leone siluestriorem construens quamuis duo illic sint impedimenta et mente priuatam esse 
feram et omnibus esse ferociorem Sed tamen superhabundantia a deo date tibi sapientiae et 
nature dominaris Qui igitur in feris et naturam uincis qualiter in teipso et naturam et electionis 
bonum tradis Et siquidem alium iuberem hominem facere mansuetum neque ita quidem 
impossibilia utique uiderer iniungere Verumtamen posses occasionem habere quod non 
dominus es mentis alterius neque in te est eius consilium Nunc autem tui ipsius est fera 
et cuius omnino dominus es Quam igitur habes apologiam qualem autem occasionem 
probabilem premittere poteris Leonem quidem faciens hominem teipsum autem despiciens ex 
homine factum leonem Et illi quidem quae super naturam sunt largiens tibi ipsi autem neque 
quae secundum naturam sunt obseruans Sed siluestres quidem feras ad nostram studemus 
reducere nobilitatem te ipsum a throno regali euertens et in insaniam illorum impellens Estima 
enim si uis et furorem feram esse et quantum circa leones alii tantum et tu circa teipsum 
demonstra studium et fac domesticam et mansuetam esse tuam hanc talem mentem Etenim haec 
difficiles dentes et ungulas habet etsi non mansuetam facies eam omnino peribis Neque enim 
ita leo et uipera uiscera rescindere potest ut furor ferreis ungulis semper hoc faciens Non enim 
utique corpori nocet solum sed et ipsam animae corrumpit sanitatem deuorans scindens 
incidens uirtutem uniuersam et inutilem ad omnia faciens Si enim uermes aliquis in intestinis 
nutriens neque respirare poterit omnibus interioribus ei consumptis qualiter serpentem nos tam 
magnum habentes deuorantem omnia interiora furorem dico aliquod poterimus nobile parere 
Qualiter igitur ab hac liberabimur iactura si biberimus potum mortificare potentem interiores 
uermes et serpentes Et qualis utique erit potus ait qui uirtutem hanc habet Honorabilis sanguis 
christi si cum bona uoluntate sumetur Omnem enim egritudinem extinguere poterit hic Et cum 
hoc diuinarum scripturarum intenta audientia et helemosina Per haec igitur omnia poterunt 
mortificari nocentes animae nostrae passiones Et tunc uiuemus solum Quia nunc mortuis 
nequaquam melius dispositi sumus Quoniam non est uiuentibus illis et nos uiuere sed necesse 
nos perire etsi non preoccupauerimus eas interficere hic illic omnino nos interficient Magis 
autem et ante illam mortem ultimam nos et hic expetent uindictam Etenim unaqueque talium 
passionum et acerba est et tyrannica et insatiabilis et per singulos dies deuorans nequaquam stat 
Dentes enim leonis sunt dentes earum magis autem et multo difficiliores Leo enim simul 
saturatus est et destitit a corpore cadente coram eo Haeae autem passiones neque implentur 
neque desistunt donec prope diabolum statuerint errantem hominem Tanta enim earum est 
uirtus ut seruitutem quam paulus circa christum demonstrabat et gehennam et regnum per 
ipsum contempnens eandem et ab errantibus expetant Siue enim incorporum concupiscentiam 
siue pecuniarum siue gloriae inciderit aliquis et gehennam deridet et regnum contempnit ut 
uoluntatem earum operetur Ne igitur increduli simus paulo dicenti quod christum ita dilexit 
Cum enim inuenientur quidam passionibus ita seruientes qualiter incredibile illud esse uidebitur 
Etenim propterea qui circa christum est amor imbeccillior est quoniam omnis nostra uirtus in 
hoc consumitur desiderium et rapimus et auari sumus et gloriae seruimus inani Qua quid fiet 
utique uilius Etsi enim milies efficieris clarissimus nullo ignobilibus eris melior Sed propter 
hoc ipsum quidem et ignobilior es Cum enim hii qui uolunt te glorificare et clarum monstrare 
propter hoc ipsum te derident quod eam quae ab ipsis est gloriam concupiscis qualiter non hoc 
tuum mutauit studium Si enim glorificari uis contempne gloriam et omnibus eris clarior Quid 
pateris id quod passus est nabuchodonosor Etenim ille imaginem statuit de ligno Per 
insensibilem formam additamentum exstimans habere laudationis Et qui uiuebat ab eo quod non 
uiuebat clarior uolebat apparere Vidisti insaniae superhabundantiam Exstimans enim seipsum 
honorare magis sibi conuitiatus est Cum enim appareat in inanimato magis confidens quam in 
seipso et quam in anima quae uiuebat in seipso et propter hoc lignum in tantam ducit 
preminentiam qualiter non erit derisione dignus Non a moribus sed a tabulis decorari studens 
Quemadmodum siquis propter fundamentum quod in domo optimum est et propter scalam 
ibidem bonam existentem dignum esse exstimet se magis quam propterea quia est homo 
glorificari Hunc et multi qui in nobis sunt nunc imitantur Sicut enim ille ab imagine ita et a 
uestimentis alii et a domo et mulabus et equitaturis et a columpnis quae sunt in domibus 
dignum esse exstimant in amiratione esse Quia enim hoc id est homines esse perdiderunt 
circumeunt colligentes sibi ipsis aliunde multa derisione plenam gloriam Sed non fortes et 
magni dei ministri hinc sed ab his a quibus maxime oportebat effulserunt Etenim captiui et 
serui et iuuenes et peregrini et ab omnibus quae ex se sunt existentes deserti eo qui his 
omnibus circumamiciebatur luculentiores multo tunc apparuerunt Et regi nabuchodonosor 
quidem non imago tanta non satrapae non magistratus non exercitus infiniti non auri 
multitudo non alia fantasia ad suam concupsicentiam suffecit et ad eum magnum ostendendum 
His uero pueris ab his omnibus denudatis suffecit phylosophia sola et eo qui diadema et 
purpuram habebat et talibus circumamiciebatur eos qui nichil horum possidebant clariores 
apparere fecit tantum quantum sol est gurgite clarior Etenim in medio orbis terrarum uniuersi 
ducebantur uiuere existentes et captiui et serui Et apparentibus eis confestim rex ignem per 
oculos emittebat Et magistratus et presides et locorum defensores et uniuersum diaboli 
spectaculum circumstabant Et uox fistularum undique et bucinae et omnis musicae ad coelum 
delatae circumsonabant in aures illorum Et caminus ardebat in infinitam altitudinem extensus 
Et eorum flamma nubes tangebat et omnia timore et horrore plena erant sed illos nichil terruit 
horum sed uelut pueros ludentes deridentes eos chaldeos fortitudinem et phylosophiam 
ostendunt Et tubarum illarum clariorem emittentes uocem dicebant Notum sit tibi rex Neque 
enim usque ad uerba conuitiari uolebant tyrannum sed pietate demonstrare solum Idcirco neque 
longos extendebant sermones sed in breui omnia demonstrant Est enim deus ait in coelo potens 
eripere nos Quid michi multitudinem ostendis quid michi caminum quid michi gladios acutos 
quid terribiles armigeros Omnibus his superior et potentior est noster dominator Deinde 
excogitantes quoniam contingit deum uelle et concedere eos comburi ut non hoc effecto 
uideantur mendacium dicere adiciunt et hoc dicentes quoniam etsi non hoc fiat eripi cognitum 
sit tibi quoniam deos tuos non colemus Si enim dixissent quoniam propter peccata nostra non 
eruet nos etsi non eruerit non colam non creditum hoc fuisset eis Propter hoc hic quidem hoc 
silent Dicunt autem id in camino Superius et inferius peccata premittentes Coram rege uero 
nichil tale aiunt Sed aiunt quoniam etsi comburendi fuerint pietatem non tradent Non enim in 
remunerationibus et retributionibus agebant quae agebant sed ex caritate solum Quamuis et in 
captiuitate erant et in seruitute et nulla potiti benignitate Etenim et a patria et libertate et ab 
omnibus qui extiterant eis exciderant Ne enim michi eos quos in regalibus atriis inuenerunt 
honores dicas Sancti enim existentes et iusti decemmilies utique elegissent mendicari domi et 
eis quae in templo erant bonis potiri Eligi enim ait abiectus esse in domo dei magis quam 
habitare me in tabernaculis peccatorum et pocior dies una in atriis tuis super mille decemmilies 
utique elegissent abiecti esse domi quam regnare in babylonia Et hoc manifestum est ex his 
quae et in camino ostendunt grauati de ea quae ibidem erat conuersatione Etsi enim ipsi multo 
potiebantur honore aliorum uidentes calamitates ualde mordebantur quod maxime est 
sanctorum proprium non gloriam non honorem nichil aliud proponere proximi saluti Vide 
nimirum qualiter in camino existentes pro plebe uniuersa supplicationem faciebant Nos autem 
neque in remissione fratrum meminimus sed et cum somnia inquirebant non quae sua erant 
intendebant sed quae multorum Quoniam enim mortem contempnebant per multa postea 
ostenderunt Ubique autem seipsos premittunt deum supplicare uolentes Deinde quia neque 
seipsos sufficere estimant ad patres refugiunt Ipsi autem nichil plus preuenerunt offerre quam 
spiritum contribulatum Hos nempe et nos zelemur Etenim et nunc stat imago aurea id est 
mammone tyrannis Sed ne attendamus tympana neque organa uel cymbala neque reliquam 
diuitiarum fantasiam Sed etsi in caminum incidere paupertatis oporteat eligamus ut non 
adoremus illum et erit ros in medio mitigans Ne itaque horrescamus inopiae caminum 
audientes Etenim et tunc hi quidem incidentes in caminum demonstrati sunt clariores Qui uero 
adorauerunt interfecti sunt sed tunc quidem simul omnia facta sunt nunc autem haec quidem 
hic erunt illa uero et hic et in futura die Qui autem pro non adorando mammonam inopiam 
elegerunt et hic et tunc erunt clariores Qui autem iniuste hic ditantur ultimam dabunt 
uindictam Ab hac et lazarus camino exiuit puerorum illorum non minus clarus Diues autem in 
ordine eorum qui adorauerunt imaginem existens in gehenna condempnabatur Etenim quae 
dicta sunt typus illorum sunt Quemadmodum igitur hic qui inciderunt quidem nichil passi sunt 
qui autem foris sedebant cum multa rapti sunt uehementia ita et tunc erit Sancti quidem per 
fluuium ignis ambulantes nichil triste patientur sed et clari apparebunt Qui autem imaginem 
adorauerunt uidebunt ignem in se fera omni difficilius insilientem et intus eos attrahentem Qua 
re siquis gehennam non credit hunc uidens caminum a presentibus et futura credat et non timeat 
inopiae caminum sed peccati caminum Hoc enim flamma est et dolor illud autem ros et 
remissio Et illi quidem camino assistit diabolus huic autem angeli concucientes flammam Haec 
audiant diuites qui inopie caminum accendunt Illis enim nocebit ros adueniens istis Seipsos 
autem facile a flamma captos operabuntur quam propriis accenderunt manibus Tunc igitur 
angelus ad illos condescendit pueros nunc autem nos ad eos qui in camino paupertatis sunt 
condescendamus et per elemosinam rorem operemur et flammam excutiamus ut et coronis 
eorum communicemus ut et flammam gehennae uox christi dispergat quae dicit esurientem me 
uidistis et cibastis Haec enim uox tunc pro rore aderit nobis per mediam flammam mitigans 
Descendamus cum elemosina ab paupertatis caminum Videamus eos qui ambulant in ea et 
elatos collo conculcant Videamus miraculum nouum et paradoxum hominem in camino 
psallentem hominem in igne gratias agentem paupertati alligatum ultimae et multam ferentem 
deo laudationem Etenim pueris illis similes fiunt qui paupertatem cum gratiarum actione ferunt 
Etenim igne terribilius paupertas incendere assueuit sed pueros illos nequaquam incendit Sed 
quia gratias egerunt dominatori et uincula confestim eis dissoluta sunt ita et nunc si incidens in 
paupertatem gratias egeris et uincula dissoluuntur et flamma extinguitur Etsi non extincta 
fuerit quod multo mirabilius est pro flamma fons orietur Quod et in philosophantibus est 
uidere quoniam in paupertate diuitibus copiosius disponuntur et in medio camino rore puro 
pociuntur Quod et tunc contigit Ignem enim non extinxit comburi autem eos qui immissi 
fuerant prohibuit Ne igitur extra caminum sedeamus immisericorditer ad pauperes nos habentes 
ut non paciamur quod tunc passi sunt illi Si enim descenderis ad eos stabis cum pueris et non 
ultra tibi aliquod malum ignis operabitur Si autem sursum sedens eos in paupertatis flamma 
despexeris comburet te flamma Descende itaque in ignem ut non comprimaris ab igne Ne 
sedeas extra ignem ut non te rapiat flamma Si enim uiderit te cum pauperibus desistet a te si 
uero alienatum ab illis curret super te uelociter et te rapiet Ne itaque ab his in caminum 
immissis desistas sed cum diabolus iusserit eos qui non adorauerunt aurum mittere in caminum 
paupertatis ne eorum qui immittunt sed eorum qui mittuntur existas ut eorum qui saluantur sis 
et non eorum qui comburuntur Etenim maximus est ros non detineri concupiscentia diuitiarum 
et pauperibus loqui Hii omnibus sunt uberiores qui concupiscentiam diuitiarum conculcarunt 
quia et illi tunc contempnentes regem facti sunt rege clariores Et tu itaque si despexeris 
mundana negotia mundo omni eris honorabilior secundum sanctos illos quibus non erat dignus 
mundus Ut igitur dignus coelis efficiaris deride presentia Ita enim et hic eris clarior et futuris 
pocieris bonis in christo ihesu domino nostro cui gloria in secula amen


Hoc autem totum factum est ut impleatur quod dictum est a domino per prophetam dicentem 
Ecce uirgo in utero habebit et pariet filium et uocabit nomem eius ihesum 
 
Multos audio dicentes quoniam presentes quidem et audicione hac utentes comprimimur et 
compungimur Egressi autem alii pro aliis efficimur auiditatem desiderii extinguentes Quid 
igitur fiet ut non hoc fiat Intueamur unde fit Unde igitur fit haec transmutatio nobis A 
conuersatione non decenti et perniciosorum hominum collocutione Non enim oportebat a 
conuentu qui hic est secedentes uos ad ea quae non decent hunc conuentum immittere uosipsos 
negocia sed confestim domum uenientes libros pertractare et uxorem et filios ad 
communionem recollectionis eorum quae dicta sunt uocare et tunc secularia tangere negotia Si 
enim a balneo ueniens non sustineres ad forum ire ut non ei quae inde est remissioni negotia 
quae in foro sunt officerent multomagis a conuentu isto hoc facere oportebat Nunc autem 
contrarium facimus Propter hoc quippe et opera perdimus Nondum enim utilitate eorum quae 
dicta sunt in mente bene infixa multa ruina eorum quae exterius incidunt omnia subtrahens 
secedit Ut igitur non hoc fiat a conuentu isto secedens nichil fac magis necessarium 
recollectione eorum quae dicta sunt Etenim ultime ingratitudinis utique erit quinque et sex dies 
secularibus negotiis attribuentes spiritualibus neque unum diem magis autem neque paruam diei 
partem dare eis Nonne uidetis pueros uestros quoniam disciplinas quascumque susceperint has 
per totam meditantur diem Hoc utique et nos operemur quia aliter plus nobis nichil erit ab eo 
qui hic est aduentu in dolio perforato haurientibus secundum unamquamque diem et non tantum 
prebentibus studium custodiae eorum quae dicuntur quantum circa aurum et argentum 
demonstramus Denarios enim aliquis paucos accipiens et in marsupium deponit et sigillum 
imponit Nos autem argento et lapidibus preciosis honorabiliora accipientes eloquia et spiritus 
suscipientes thesauros non in promtuariis animae deponimus sed simpliciter et sicut contingit 
sinimus a nostra mente ea defluere Quis igitur nobis miserebitur de reliquo insidiantibus 
nobismetipsis et in tantam immittentibus nos paupertatem Ut igitur non hoc fiat scribamus 
nobisipsis legem immobilem et uxoribus et filiis nostris unam septimanae diem hanc quae est 
auditionis huius totam ponere recollectioni eorum quae dicta sunt Ita enim et dociliores ad ea 
quae dicenda sunt obuiabimus et nobis minor labor erit et uobis lucrum plus cum ea quae antea 
dicta sunt in memoriam ferentes ita posteriora audieritis Non enim parum et hoc expedit ad 
intelligentiam eorum quae dicuntur consequentiam earum quae a nobis subtexuntur uobis 
sententiarum cum diligentia nosse Quia enim non est omnia in una submittere die quae in 
multis uobis tradita sunt diebus memoriae continuitate uelut catenam quandam facientes ita 
utique circumimponere animo ut integrum appareat corpus scripturarum Recordantes igitur 
uosmetipsos eorum quae heri dicta sunt ita et hodie ad ea quae preposita sunt eamus Quae 
autem sunt quae preposita sunt hodie Hoc autem totum factum est ut impleatur quod dictum est 
a domino per prophetam dicentem ut dignum erat huic miraculo sicut ei possibile erat 
exclamauit dicens Hoc autem totum factum est Quia enim uidit pelagus et abyssum 
phylantropiae id est misericordiae dei et quod nunquam speratum erat inopus deuenisse et 
naturae solutas leges et reconciliationes factas et eum qui omnibus erat superior ad eum qui 
omnibus erat inferior descendisse et medios parietes solutos et prohibitiones destructas et 
multo ampliora his alia effecta uno uerbo representauit dicens hoc autem totum factum est ut 
impleatur quod dictum est a domino Ne estimes ait quod nunc haec placuerunt olim 
preordinata sunt Quod et paulus ubique monstrare studuit Et mittit ioseph ad ysaiam ut etsi 
uerborum eius oblitus fuerit excitatus ceu nuper dictorum propheticorum quibus enutritus est 
semper uerborum rememoretur et quae ab ipso dicta sunt retineat Et mulieri quidem nichil 
horum dixit quasi pupillae et inexperte horum existenti Viro autem quasi iusto existenti et 
meditanti in prophetis hinc loquitur Et ante hoc quidem mariam mulierem tuam dicit Hic autem 
cum prophetam traxit in medium tunc ei credit uirginitatis nomen Ita enim utique hic non 
turbatus mansit audiens uirginem primum ab ipso et ab ysaia Etenim nichil alienum sed 
assuetum et in multo tempore meditatum erat auditurus a propheta Propterea faciens angelus 
credibile quod dicebatur inducit in medium ysaiam et neque hic stat sed ad deum refert 
sermonem Non enim eius ait esse quod dictum est sed uniuersorum dei Propterea non dixit ut 
impleatur quod dictum est ab ysaia Responsum autem desuper ferebatur Quod igitur est 
responsum hoc ait Ecce uirgo in utero habebit et pariet filium et uocabunt nomen eius 
emmanuhel quod est interpretatum nobiscum deus Qualiter igitur non uocatum est nomen eius 
ait emmanuhel sed ihesus christus Quoniam non dixit uocabis sed uocabunt turbae hoc est et 
rerum euentus Hic enim ei quod accidit nomen imponit et consuetudo est hoc scripturae res 
quae contingunt pro nominibus ponere Nichil enim est aliud ait uocabunt emmanuhel quam 
quod uidebunt deum cum hominibus Semper quidem enim fuit cum hominibus nunquam autem 
ita manifeste Si autem inuerecundi fuerint iudei interrogabimus eos quando puer uocatus est 
uelociter spolia diripe acute distribuae Sed nequaquam habebunt hoc dicere Qualiter igitur 
propheta dixit uocabunt nomen eius uelociter spolia diripe Quoniam nato eo direptio et 
spoliorum facta est diuisio Propterea quod accidit ei ut nomen imposuit ei Et ciuitas autem ait 
uocabitur ciuitas iusticiae metropolis fidelis syon et nusquam inuenimus quod iusticia uocata est 
haec ciuitas sed mansit ierosolyma uocata Sed quoniam hoc euenit ea ad melius transmutata 
propterea eam ita uocari dixit Cum enim aliqua contigerit res quae denominatione manifestius 
cognoscere facit dirigentem uel assumentem eam nomen ei ait esse huius rei ueritatem Si 
autem hinc obstructi aliud quesierint id quod de uirginitate dictum est et induxerint nobis alios 
interpretes dicentes quoniam non dixerunt uirginem sed iuuenculam primum quidem illud 
dicemus quoniam aliis omnibus magis credendum est Septuaginta interpretibus et iuste Qui 
enim post christi presentiam interpretati sunt iudei manentes iuste utique suspecti erunt quasi ex 
inimicitia magis dicentes et prophetias studiose obumbrantes Septuaginta autem et ante centum 
uel plures annos christi presentiae adhoc uenientes Et tot existentes omni tali sunt suspicione 
liberi et propter tempus et propter multitudinem et propter consonantiam iustum utique erit 
magis credi eis Si autem et hoc induxerint testimonium et hinc uincemus Etenim et iuuenculae 
nomen et de uirginitate assueta est scriptura ponere non in mulieribus solum sed et in uiris 
Iuuenes enim ait et uirgines cum iunioribus Et de pupilla autem insidias paciente disputans 
scriptura rursus si uocem emiserit iuuencula hoc est uirgo Et quae ante hoc autem dicta sunt 
hunc sermonem constituunt Neque enim simpliciter dixit ecce uirgo in utero habebit sed prius 
dicens ecce dabit dominus ipse uobis signum tunc intulit ecce uirgo in utero habebit Et 
profecto si non uirgo erat quae conceptura erat sed lege nuptiarum hoc efficiebatur quale utique 
erat signum quod fiebat Signum enim superexcedere oportet plurimorum consequentiam et 
extraneum esse et transmutatum Quoniam qualiter utique erit signum Cum surrexisset autem 
ioseph a somno fecit ut precoepit ei angelus domini Vides obedientiam et subiectam mentem 
Vides animam erectam et in omnibus incorruptam Neque enim cum suspicabatur indecens 
aliquid et inconueniens audire uirginem passus est neque cum ab hac liberatus est suspicione 
expellere sustinuit sed et retinet et ministrat dispensationi omni Accipe enim ait mariam 
mulierem tuam Vides qualiter continue hoc ponit nomen aeuangelista nolens reuelari misterium 
illud interim et perniciosam illam destruens suspicionem Accipiens autem eam non cognouit 
eam donec peperit filium eius primogenitum Donec Hic dixit non ut suspiceris quod postea 
eam cognouit sed ut discas quod ante pressuram omnino intacta fuit uirgo Quare igitur ait 
donec apposuit Quoniam consuetudo est scripturae hoc multociens facere et seriem hanc non 
de determinato ponere tempore Etenim et de arca ait Non reuersus est coruus donec siccata est 
terra quamuis postea nec reuersus est Et de deo autem disputans ait A seculo et donec seculum 
tu es Non terminos ponens hic Et rursus aeuangelizata multitudine pacis donec destruatur luna 
non finem dat huic dono elemento Ita utique et hic donec dixit ea quae ante pressuram sunt 
stabiliens quae autem postea tibi derelinquens sillogizari Quod quidem enim necessarium erat 
ab ipso te discere hoc ipse dixit quod intacta fuit uirgo donec peperit quod autem ex predictis 
consequens uidebatur et confessum hoc tibi dimittit intelligere Puta quod nequaquam neque 
postea ita factam matrem et noua pressura et alieno puerperio dignam effectam neque iustus 
existens ille sustinuisset cognoscere in posterum Si enim cognouisset eam et in ordine mulieris 
habuisset qualiter ut in procuratam et nullum habentem discipulo commendat et iubet eum in 
propria eam accipere Qualiter igitur ait fratres eius existunt qui circa iacobum erant 
Quemadmodum et hic estimaretur uir mariae Multa enim facta sunt uelamina ut obumbraretur 
interim talis partus Ideoque iohannes ita eos uocat dicens Neque enim fratres eius credebant in 
eum sed tamen qui non credebant prius mirabiles et illustres postea facta sunt Quando denique 
ascenderunt in ierosolimam qui circa paulum gratia dogmatum ad ipsum confestim intrauerant 
Ita enim fuit mirabilis quod et episcopatum accepit primus Aiunt autem ipsum et dure uitae 
intendere tantum quod et menbra omnia mortificauerit et a continua oratione et ab assidua ad 
pauimentum omelia id est coniunctione frons ita ei indurata fuerit ut in nullo melius genibus 
cameli disposita esset gratia huius repercussionis Hic et paulum postea in ierosolimam 
ascendentem dirigit dicens Vides frater quot decemmilia sunt conuenientium Tanta erat ei 
scientia et zelus magis autem tanta christi uirtus Qui enim detrahebant ei uiuenti postquam 
mortuus est ita stupefacti sunt quod et cum multo desiderio pro eo mortui sunt Quae maxime 
monstrant resurrectionis uirtutem Propterea enim quae clariora erant postea obseruabantur ut 
indubitabilis haec demonstratio efficeretur Si enim et eorum quos in uita ammirabamur cum 
apud nos obierint obliuiscimur qualiter quem et uiuentem conuiciabantur hunc deum postea 
estimassent Si multorum unus esset christum qualiter utique et pro ipso se occidi passi essent 
nisi manifestam resurrectionis suscepissent demonstrationem 
 
Haec autem non ut audiatis dicimus sed ut et imitemini fortitudinem et audaciam et iusticiam 
uniuersam ut nullus seipsum desperet etsi prius deses fuerit ut in nullo alio abeat spem post 
misericordiam dei quam in uirtute propria Si enim hii a tali cognatione nichil utilitatis 
habuerunt et a domo et patria eadem existentes cum christo donec uirtutem demonstrarunt 
propriam quam poterimus assumere ueniam cognatos et fratres iustos premittentes si non ualde 
ipsi fuerimus boni et in uirtute uiuentes Etenim propheta hoc ipsum enigmaticae insinuans dixit 
Frater non redimit redimet homo etsi moyses fuerit etsi samuel etsi ieremias Audi itaque quid 
ait ad ipsum deus Noli orare pro populo hoc quoniam non exaudiam te Et quid miraris si non 
audio Etenim ipse ait Moyses si adesset et samuhel non utique eorum susciperem pro his 
supplicationem Etsi iezechiel fuerit qui deprecatur audiet quod si steterit noe et iob et danihel 
filios eorum et filia nequaquam eripient Etsi abraham patriarcha fuerit qui pro ualde incurabiliter 
egrotantibus et non transmutatis deprecatur discedet deus ipsum derelinquens ut non suscipiat 
pro his uocem Etsi samuhel rursus fuerit qui hoc facit dicet ad ipsum Noli flere pro saul Etsi 
pro sorore aliquis deprecatur non decenter audiet rursus quod moyses Si inspuens inspuit pater 
in faciem eius Ne ergo in aliis simus confidentes Habent enim uirtutem orationes sanctorum 
maximam sed cum et nos penituerimus et efficiemur meliores Quoniam et moyses fratrem 
suum et sexaginta decemmilia cum a diuina illa ira tunc eripuisset sororem non potuit liberare 
quamuis non minus peccatum fuerat Illa enim moysi conuiciata fuit hic autem impietas fuit 
delictum Sed hanc quidem uobis derelinquo questionem hac autem adhuc difficiliorem soluere 
temptabo Quid enim oportet dicere sororem Qui enim tanto populo prestitit sibi ipsi sufficere 
non potuit Sed post infinitos labores et miserias et quadraginta annorum preminentiam 
prohibebatur terrae superuenire pro qua tot enuntiationes et promissiones fuerunt Quae igitur 
fuit causa Non erat conferens gratia haec sed et multam iacturam habebat et multos iudeorum 
claudicare faceret Si enim quoniam ab aegypto sola eruti sunt deum relinquentes moysen 
quaerebant et ipsi omnia reputabant si et inducentem uidissent in terram repromissionis inquid 
impietatis non incidissent propterea neque sepulchrum eius manifestum factum est Et samuhel 
autem saulem quidem non potuit ab ea quae desuper est ira liberare israhelitas autem multociens 
saluauit Et ieremias iudeis quidem non suffecit alium autem quendam uelauit in prophetia Et 
danihel quidem barbaros quidem eripuit cum occiderentur iudeos autem non eripuit cum 
captiuarentur Et in aeuangeliis autem uidebimus non in aliis sed in eisdem utraque haec effici 
et eundem nunc quidem sufficientem sibi ipsi nunc autem tradentem seipsum Qui enim 
decemmilia talenta debebat et eripuit seipsum a periculo cum deprecatus esset et rursus non 
potuit Alter autem econuerso prius seipsum tradens postea maxime sibi ipsi auxiliari potuit 
Quis autem hic est Qui paternam deuorauit substantiam Quare siquidem desides fuerimus 
neque per alios poterimus saluari Si autem uigilauerimus et per nosipsos hoc poterimus et per 
nosipsos magis quam per alios Etenim deus nobis magis uult dare gratiam quam aliis pro nobis 
ut et audaciam assumamus et meliores efficiamur studentes nosipsi soluere iram Ita chananeae 
misertus est ita meretricem saluauit ita latronem nullo facto mediatore et procuratore Et haec 
dico non ut non deprecemur sanctos sed ut non desides simus neque recidentes ipsi et 
dormientes aliis solis committamus quae secundum nos sunt Non enim dicens facite uobis 
amicos usque ad hoc stetit solum sed et apposuit ex mammona ut rursus directio tua fiat Nichil 
enim aliud quam elemosinam hic enigmatice insinuauit et quod utique est mirabile non 
certissime scrutatur nostra si tantum destiterimus ab iniusticia Quod enim dicit hoc est quae 
congregasti male consume bene quae collegisti inique disperge iuste uelociter Et profecto hoc 
qualis est uirtus ex talibus dare sed tamen deus amator hominum existens et usque adhoc 
condescendit etsi ita fecerimus multa nobis promittit bona Sed nos in tantum insensibilitatis 
deuenimus ut neque ex iniusto demus sed decemmilia rapientes si minimam particulam 
proiecerimus totum estimamus implesse Non audisti paulum dicentem quoniam qui parce 
seminat parce et metet Quare igitur parcis Nunquid consumptio haec res est Acquisitio est et 
negociatio Ubi enim seminatio est illic aditamentum est ubi seminatio est illic et messis Tu 
autem siquidem terram pinguem et profundam et multa suscipientem colere deberes omnia quae 
haberes expenderes et ab aliis mutuo acciperes iacturam in talibus parsimoniam existimans 
esse Caelum autem debens colere quod nulli inequalitati aerum subicitur sed omnino 
redditurum est cum ampliori aditamento quae mittuntur pigritaris et remoraris et non intelligis 
quid est parcentem perdere et non parcentem lucrari Disperge igitur ut non deperdas ne retineas 
ut retineas proice ut custodias consume ut lucreris etsi custodire ea oportuerit ne tu custodias 
Omnino enim ea perdes Sed dimitte deo Nullus enim inde rapit Non tu negotieris Neque enim 
scis lucrari Sed mutuo da ampliores capite usuras reddenti mutuo da ubi nulla inuidia nulla 
accusatio neque insidiatio neque timor Mutuo da nullo indigenti et propter te necessitatem 
habenti et omnes nutrienti Mutuo da esurienti ut non famem paciaris inopi ut tuditeris 
Mutuare unde non est mortem sed uitam pro morte fructificare Haeae enim regnum illae autem 
gehennam preparant usurae haeae enim auariciae haeae autem philosophiae sunt et haeae 
quidem crudelitatis haeae autem misericordiae Quam igitur habebimus occasionem cum et 
ampliora possumus suscipere et cum stabilitate et in tempore oportuno et in libertate multa et 
sine offensionibus et periculis et timoribus derelinquentes haec lucrari persequimur illa nefaria 
et uilia et fallacia et excidentia et multam tribuentiam flammam nobis Nichil enim usuris 
turpius est nichil crudelius Alienas enim haec negociatur miserias et lucrum sibi alterius 
aduersitatem facit et mercedem expetit misericordiae uelut timens ne appareat misericors et 
fictione misericordiae profundiorem fodit foueam In auxiliando conterens inopiam et in 
porrigendo manum expellens Et suscipiens quidem ut in portum naufragio autem summittens 
hunc ut in uadis et antris Sed quid iubes ait congregatum argentum et michi utile alii dare in 
operationem et nullam mercedem expetere Absit non aio hoc ego sed et ualde mercedem uolo 
a te accipere non talem uilem et paruam sed multo maiorem Pro auro enim caelum uolo te 
usuram accipere Quid igitur teipsum in paupertatem concludis circa terram attractus et parua 
pro magnis expetens Hoc enim nescientis est diuitem esse Cum deus quidem pro pecuniis 
paucis ampliora promittit tibi quae in caelis sunt bona tu autem dicis ne caelum michi des sed 
pro caelo aurum quod perit Hoc enim uolentis est manere in inopia ita qui concupiscit diuicias 
quae manent pro his quae pereunt quae inconsumptibilia pro his quae consumuntur multa pro 
paucis incorruptibilia pro his quae corrumpuntur eliget Ita enim et illa sequentur Qui enim 
terram pro celis petit et ab hac excidet omnino Qui autem illos terrae proponit utraque assumet 
cum multa superhabundantia Quod ut et in nobis fiat contempnentes omnia quae hic sunt 
eligamus magis quae bona sunt Ita enim et his et illis fortunabimur gratia et misericordia 
domini nostri ihesu christi cum quo patri simul cum sancto spiritu est gloria imperium honor 
in secula seculorum amen


Ihesu autem nato in bethleem iudae in diebus erodis regis ecce magi ab oriente uenerunt 
ierosolimam dicentes Ubi est qui natus est rex iudeorum Et reliqua 
 
Multarum nobis indigentia est uigiliarum multarum orationum ut possimus pertransire 
presentem seriem et discere qui fuerunt magi hii et unde uenerunt et qualiter Et quo suadente 
eis et quae fuit stella Magis autem si uultis prius quae aiuunt ueritatis inimici haec in medium 
inducamus Etenim tantum aduersus eos inspirauit diabolus ut et hinc ipsi temptent armari 
aduersus ueritatis sermones Quid igitur aiuunt Ecce ait et christo nato stella appauit Quod 
nempe est signum astrologiam existendi firmam Qualiter igitur si secundum illam natus est 
legem astrologiam soluit et fortunam destruxit et demones obstruxit et errorem expulit et 
omnem talem machinationem euertit Quid autem et magi a stella eius discunt Quod rex 
iudeorum fuerit Et nimirum non huius fuit regni rex Quemadmodum et pilato dixit Regnum 
meum non est ex hoc mundo Nichil denique monstrauit tale Neque enim milites neque 
principes neque equos neque mulorum iugum neque aliud quid tale habebat circa semetipsum 
sed humilem hanc et inopem uitam pertransibat Duodecim uiles homines secum circumferens 
Si autem et regem nouerunt esse quare uenerunt Non enim utique hoc astronomiae opus est a 
stellis scire eos qui pariuntur Sed ab hora eorum qui pariuntur predicere futura ut aiuunt Hii 
autem neque parienti matri assuerunt neque tempus cognouerunt secundum quod natus est 
Neque hinc sumentes inicium composuerunt a stellarum motu quae futura erant Sed econuerso 
Stellam ante multum tempus cum inspexissent apparuisse in eorum regione ueniunt uisuri eum 
qui natus erat Quod et ipsum priore ualde difficilius utique erit Quae enim eis suasit ratio 
qualium bonorum spes ex tanto spacio seorsum existentem regem adorare Si enim super eos 
esset regnaturus maxime quidem neque ita rationem haberet quod factum est Etenim siquidem 
in regalibus atriis nasceretur et patre ei rege presente decenter utique aliquis diceret hos 
uolentes patri blandiri adorare natum puerum Et ex hoc multam sibi ipsis materiam deponere 
bone uoluntatis Nunc autem neque sibi expectantes futurum esse regem sed gentis alienae Et 
regionis multum ab ipsis distantis neque uirum uidentes iam factum Qua igitur ex causa tantam 
peragunt absentiam et dona adducunt et maxime quia cum periculis omnia erant operaturi 
Etenim et herodes cum audisset turbatus est et plebs uniuersa tumultuata est haec cum audissent 
ab eo Sed non prescierunt hi haec Sed non utique habet hoc rationem Etsi enim ualde erant 
stulti hoc non utique ignorarunt quod in ciuitatem regem habentem uenientes et talia 
predicantes regem alium preter eum qui tunc habitabat monstrantes infinitas aduersus seipsos 
utique attraxissent mortes Quid autem uniuersaliter et adorabant in fasciis existentem Si enim 
uir esset posset utique quis dicere quod expectantes ab ipso auxilium in promptum seipsos 
proiecerunt periculum Quod et ipsum ultimae irrationalitatis esset persam et barbarum et nichil 
commune habentem ad iudeorum gentem uelle quidem a domo desistere et patriam et 
familiares et cognatos relinquere alii autem semetipsos supponere regno Si autem hoc stultum 
quod post haec est stultius multo amplius est Quale utique est hoc Quod longa ita absentia cum 
uenissent et adorassent et turbassent omnes abscesserunt confestim Quod autem uniuersaliter 
et regni simbolum id est signum uiderunt tugurium et presepe et puerum in fasciis et matrem 
pauperem uidentes Cui autem et dona adduxerunt et cuius gratia Nunquid lex erat et 
consuetudo ubique nascentes reges ita mitigare et omnem circuibant semper orbem terrarum 
quos sciebant futuros reges a paruitate et uilitate ante quam thronum regale ascendissent 
adorantes Sed non hoc utique aliquis dicet Cur autem et adorabant Siquidem presentium 
gratia et quid expectabant a puero et matre abiecta se accepturos esse Si autem et futurorum 
gratia et unde sciebant quod rememorabit puer eorum quae tunc fiebant ut in fasciis adoratus 
Si autem mater rememoratura erat ei neque ita honore sed supplicio erant digni in promptum 
immitentes eum periculum Hinc denique herodes turbatus et querebat et circumscrutabatur et 
interficere temptabat et ubique autem qui regnaturum manifestum faciebat a prima aetate 
idiotam existentem nichil aliud quam occisioni tradit et infinita accendit prelia ei Vides quot 
inconuenientia apparent si secundum humanam consequentiam et communem consuetudinem 
haec non testificauerimus Neque enim haec solum sunt sed et maiora his quae dicta sunt Sed ut 
non copulantes aporias turbari uos faciamus ad solutionem ergo eorum quae queruntur 
ueniamus Principium solutionis a stella ipsa facientes Si enim discemus quae et qualis fuit haec 
stella etsi multarum una uel extranea uel preter alias etsi natura fuit stella uel uisu solum 
stella facile et omnia alia sciemus Unde igitur haec erunt manifesta Ab his quae scripta sunt 
Quoniam enim non multarum una stella haec fuit magis autem neque stella ut michi uidetur sed 
uirtus quedam inuisibilis in talem formata uisum primum agressu eius manifestum Non enim 
est stella aliqua talem incedens uiam Sed etsi solem dixeris etsi lunam etsi alias uniuersas 
stellas ex oriente in occidentem eas uidemus euntes Haec autem ab arctos in meridiem 
ferebatur Ita enim palestina ad persidam iacet Secundo et a tempore hoc est uidere Non enim 
in nocte apparet sed in die media sole lucente quod non est uirtutis stellae sed neque lunae 
Haec enim tantum omnes superexcedens stellas radio apparente solari occultatur confestim et 
inapparibilis existit Haec autem stella proprie claritatis superhabundantia et radios uicit solares 
luculentior illis apparens et in tanto lumine magis fulgens Tercio ab eo quod apparebat et 
occultabatur rursus Viam enim quae est usque palestinam uidebatur ostendens Ubi autem 
intrauerunt ierosolimam occultauit seipsam Deinde rursus ubi herodem relinquentes et 
docentes eum pro quibus uenerunt et debebant abire monstrat seipsam Quod nempe non est 
stellae motus sed uirtutis cuiusdam rationalis Neque enim proprium quendam gressum habebat 
sed cum oportebat quidem ire eos ibat quando autem stare stabat ad id quod oportebat omnia 
dispensans Quemadmodum columpna nubis et sedere faciens et erigens exercitum iudeorum 
cum oportebat Quartum amodo monstrationis hoc utique aliquis addiscet manifeste Non enim 
rursum manens foetum monstrabat Neque enim possibile erat eis ita discere sed deorsum 
descendens hoc faciebat Scitis enim quod locum ita paruum et quantum decens est tugurium 
detinere magis autem quantum decens est corpus pueri detinere non possibile est stellam 
aliquam notum facere Quoniam enim infinita est altitudo non sufficeret ita artum locum 
designare et notum facere uolentibus uidere et hoc aliquis a luna uidebit quae tantum sub stellis 
eleuata ab omnibus qui secundum orbem terrarum habitant et in tantam latitudinem terrae 
effusa proxima omnibus esse uidetur Qualiter igitur stella dic michi locum ita artum presepis et 
tugurii demonstraret nisi altitudinem illam derelinquens inferius descendisset et super ipsum 
stetisset caput pueri Quod et aeuangelista enigmatice insinuans dixit ecce stella antecedebat 
eos usque dum ueniens stetit supra ubi erat puer Vides per quot monstratur non multarum unam 
esse hanc stellam Neque secundum consequentiam exterioris generationis monstrare seipsam 
Et quare apparuit Ut confutet iudeorum insensibilitatem et omnibus eis ingratis apologiam 
excludat Quoniam enim qui ueniebat ueterem quidem sedaturus erat urbanitatem orbem autem 
terrarum ad sui ipsius ad orationem erat uocaturus et in terra et mari omni erat adorandus ex 
proemiis confestim gentibus aperit hostium per alienos erudire familiares uolens Quoniam 
enim prophetas continue audientes dicentes de eius presentia non ualde intendebant fecit et 
barbaros uenire a terra longe regem qui apud eos erat inquirentes et a persica prima uoce 
discunt quae non sustinuerunt a prophetis addiscere Ut siquidem bone mentis fuerint maximam 
habeant occasionem ut suadeantur Si autem litigatores fuerint omni priuati sint excusatione 
Quid enim utique dicere poterunt non suscipientes christum et post tot prophetas cum uiderint 
magos a uisu unius stellae hunc suscipientes et adorantes eum qui apparuit Quicquid igitur de 
niniuitis fecit mittens ionam et quicquid de samaritana et chananea hoc et de magis Ideoque 
dixit Viri niniuite surgent et condempnabunt generationem hanc et regina austri surget et 
condempnabit generationem hanc quoniam illi quidem minoribus crediderunt hii autem neque 
maioribus Et cur per talem eos attraxit uisum ait Sed qualiter oportuit prophetas mittere Sed 
non utique magi prophetas sustinuissent Sed uocem desuper mittere Sed non utique 
intendissent Sed angelum mittere sed et hunc transcurrissent Propter hoc omnia illa relinquens 
deus per consueta eos uocat ualde condescens et monstrat stellarum magnam et alteratam ut et 
magnitudine et pulchritudine uisus et modo incessionis eos stupefaciat Haec et paulus imitans a 
delubris grecis loquitur et poetarum in medium ducit testimonia et cum circumcisione iudeis 
contionatur et a sacrificiis ad eos qui in lege uiuunt principium facit didascaliae Quoniam enim 
unicuique consueta sunt amica et deus et qui ab ipso missi sunt homines ad orbis terrarum 
salutem ita res peragunt Ne igitur indignum esse estimes ei per stellam eos uocasse Quia ita et 
iudaicis omnibus detraes et sacrificiis et purgationibus et neomeniis et arcae et templo autem 
ipsi Etenim ex greca haec crossitie sumpserunt primordium Sed tamen deus propter errantium 
salutem sustinuit per haec mitigari per quae gentiles qui extra sunt demones mitigabant parum 
transmutans ea ut eos paulatim a consuetudine euellens ad sublimem adducat philosophiam 
Quod utique et in magis fecit per uisum stellae uocare eos sustinens ut ex reliquo excelsiorem 
operaretur Ubi ergo duxit et ad presepe statuit non amplius per stellam sed per angelos ex tunc 
eis loquitur ita paulatim meliores facti sunt Hoc et in ascalonitis et gazeis fecit Etenim quinque 
ciuitates illae cum arca adueniente percussae sint letali plaga et liberationem nullam inuenirent 
imminentium malorum ariolos uocantes et aecclesiam id est contionem congregantes querebant 
solutionem inuenire a deo illatae plage illius Deinde ariolis illis dicentibus quod iuuencas in 
mansuetas et primum foetas subiugare arcae oportet et nullo gubernante dimittere ire Ita enim 
erit manifestum siue a deo illata est plaga siue ex casu aliquo est egritudo Siquidem enim ait 
uel iugum ab inexperientia contriuerint uel adiuuencas mugientes conuerterint casus est quod 
factum est Si autem recte incesserint et neque a mugitu uitulorum passe fuerint aliquid neque 
ob ignorantiam uie errauerint manifestum quod dei manus est quae tetigit ciuitates has Ubi 
autem haec ariolis dicentibus suasi sunt qui ciuitates habitabant illas et fecerunt ut iusserunt et 
deus ariolorum sequutus est consilium condescendens rursus Et non estimauit indignum esse 
sibi eorum prelocutionem in opus deducere et facere fideles uideri in his quae tunc dixerunt 
Etenim maius quod dirigebatur erat si et ipsi aduersarii testarentur dei uirtuti et eam quae de eis 
erat sententiam eorum didascali attulerint Et alia autem multa talia uidebit aliquis utique 
dispensantem deum Etenim id quod ingastrimythu id est phytonissa fuit huic modo 
dispensationis assimilatur quam et uos ab his quae dicta sunt soluere poteritis Gratia quidem 
stellae a nobis quidem haec dicta sunt a uobis autem et ampliora dici poterunt Da enim sapienti 
occasionem et sapientior erit ait Oportet autem ex reliquo ad principium eorum quae lecta sunt 
uenire Quod autem est principium Ihesu nato in bethleem iude in diebus erodis regis Magi 
quidem stella ducente secuti sunt Hii autem prophetis insonantibus non crediderunt Quare 
autem nobis et tempus dicit et locum in bethleem dicens et in diebus herodis regis Quare autem 
et dignitatem apponit Dignitatem quidem quoniam et alius fuit herodes qui iohannem interfecit 
Sed ille thetrarcha fuit hic autem rex Locum autem et tempus ponit prophetiae nos rememorans 
ueteris quarum hanc quidem micheas prophetauit dicens Et tu bethleem terra iuda nequaquam 
minima es in ducibus iuda Ex te enim egredietur precessor qui pascet populum meum israel 
Hanc autem patriarcha iacob certissime nobis denotans tempus et magnum et preter spem 
signum eius presentiae ponens Non deficiet enim ait princeps ex iuda neque precessor excoxis 
eius Dignum autem et illud querere unde in tantam uenerunt intelligentiam et quis eos in hoc 
erexit Non enim utique stellae michi uidetur hoc opus esse solum sed et dei animam eorum 
mouentis quod et in cyro fecit preparans eum relinquere iudaeos Non ita nimirum hoc operatus 
est ut libero arbitrio noceret Quoniam et paulum uocans desuper per uocem et eius gratiam et 
illius obedientiam manifestam fecit Et cur non omnibus magis ait hoc reuelauit Quoniam neque 
omnes credituri erant sed hii aliis erant aptiores Quoniam et decemmilia gratias peribant et 
niniuitis propheta mittebatur solis et duo latrones erant in cruce et unus saluatus est solus Vide 
itaque horum uirtutem non ex hoc quod uenerunt sed et ex hoc quod libere se representauerunt 
Etenim ut non uiderentur suspicabiles quidam esse dicunt eam quae direxit et uiae longitudinem 
et liberam presentiam uenientes demonstrant Venimus enim ait adorare eum et neque plebis 
furorem neque regis tyrannidem formidarunt Unde michi nempe uidetur et domi didascalos 
effectos esse accolarum Qui enim hic non rennuerunt hoc dicere multomagis in patria sua hoc 
libere egerunt ceu qui et responsum ab angelo assumentes abscesserunt et id quod a propheta 
erat testimonium Audiens autem herodes ait turbatus est ualde et omnis ierosolima cum ipso 
Herodes quidem decentur ceu rex existens et formidans pro seipso et pro pueris suis Ierosolima 
autem quare Et profecto saluatorem et benefactorem et liberatorem antiquitus ipsum prophetae 
predixerunt Cui igitur turbati sunt Ab eodem consilio a quo et ante et deum benefacientem 
auerterunt et aegyptiacarum meminerunt carnium tantam assumentes libertatem Tu autem 
michi intende prophetarum certitudinem Etenim et hoc ipsum presonuit propheta antiquitus 
dicens Volent etsi efficientur igne consumpti quod puer natus est filius et datus est nobis Sed 
tamen turbati non querunt quod contingebat uidere neque magos sequuntur et circumscrutantur 
ita simul et litigiosi et desides maxime omnium erant Cum enim deberent ipsi et decorari quod 
apud eos rex natus est qui et persarum attraxit regionem et habituri erant omnes subiectos quasi 
rebus in melius procedentibus et a proemio preclaro ita principio facto neque ita efficiuntur 
meliores Et profecto nouiter a captiuitate erant quae illinc liberati et decens erat eos intelligere 
etsi nichil ineffabilium et excelsorum cognoscerent sed a presentibus conicere solum quod si 
natum ita tremunt nostrum regem multomagis adultum timebunt et obedient Et barbaricis erunt 
illustriora quae nostra 
 
Sed nichil horum eos excitat tanta erat eorum desidia et blasphemia Utraque oportet cum 
certitudine exterminare a nostra mente Quia et igne esse fortiorem oportet eum qui stare debet in 
tali colluctatione Ideoque christus dixit Ignem ueni mittere in terram et quid uellem si iam 
accensus esset et spiritus in igne propter hoc apparet sed nos cinere frigidiores facti sumus et 
mortuis magis mortui Maxime cum paulum uideamus supra caelum uolantem et supra caelum 
caeli et flamma uniuersa uehementiorem omnia uincentem et super excedentem superiora 
inferiora presentia futura existentia non existentia Si autem maius te est illud exemplum 
maxime ergo et hic desidiae est sermo Quid enim te amplius habebat paulus quia impossibilem 
eum qui ad illum est ais esse tibi zelum Veruntamen ut non litigemus paulum relinquentes eos 
qui primum crediderunt excogitemus qui et possessiones et pecunias et omnem uitae huius 
curam expulerunt et totos seipsos recondiderunt deo et per singulos dies et noctes sermonis 
doctrine immorantes Talis enim est ignis spiritualis Nullum desiderium derelinquit habere 
eorum quae hic sunt sed in alium nos transponit amorem Propterea qui tales concupiscunt res 
etsi omnia quae habent proicere oporteat etsi lasciuiam etsi gloriam contempnere etsi ipsam 
tradere animam cum omni facilitate haec omnia faciunt Ignis enim illius calor in animam 
intrans omnem proicit desidiam et penna facit leuiorem eum qui ab ipso possessus est et 
omnium quae uidentur despectorem Itaque qui talis est in conpunctione manet continua fontes 
continuos emittens lacrimarum et multam hinc fructificans uoluptatem Nichil enim ita 
conglutinat et unit deo ut tales lacrimae Qui talis est etsi in mediis ciuitatibus habitauerit in 
solitudine moratur et montibus Nullum presentium uidens nullam sacietatem talium accipiens 
lacrimarum siue pro seipso siue pro delictis aliorum lacrimetur Propter hoc ante alios hos 
beatificauit deus Beati qui lugent dicens Et qualiter paulus ait Letamini in domino semper 
Eam quae ex lacrimis his dicens uoluptatem Quemadmodum enim quae propter mundum est 
leticia tristiciam habet coheredem ita et quae secundum deum sunt lacrimae leticiam assumunt 
continuam et inmarcescibilem Ita meretrix uirginibus facta est honestior ab hoc possessa igne 
Quoniam enim calefacta est penitentia bachata est ab eo qui circa christum est amore capillos 
soluens et sanctos infundens lacrimis pedes et propriis eum abstergens comis unguentum 
effundens Et haec quidem omnia exterius facta sunt Quae autem in mente perfecta sunt multo 
his calidiora erant quae solus ipse uidebat deus Propterea quisque audiens simul cum ea letatur 
et congaudet illius directionibus et ab omnibus liberat delictis eam Si autem nos qui perniciosi 
sumus hanc ferimus sententiam de ea intellige quid accoepit a misericorde deo Quot et ante 
dona dei a penitentia fructificauit bona Quemadmodum enim cum pluuia subscissa est 
uehementer caelum efficitur purum ita et lacrimis descendentibus tranquillitas et serenitas 
efficitur et peccatorum destruuntur tenebrae Et quemadmodum ex aqua et spiritu ita a lacrimis 
et confessione purgamur rursus si non ad ostentationem hoc fecerimus et ad onoris dilectionem 
Eam enim quae ita lacrimatur ea quae decoratur et subscriptionibus et coloribus magis accusare 
dicerem utique esse iustum Ego enim illas quero lacrimas quae non ad ostentationem sed quae 
ad compunctionem factae sunt quae occulte quae in cellulis et nullo uidente sed quae 
quiescibiliter et sine sonitu stillant a profunditate mentis cum tribulatur et dolet quae propter 
deum solum fiunt Quales lacrime anne fuerunt Labia enim eius ait mouebantur sed uox eius 
non audiebatur Sed lacrime solum bucina clariorem emittebant uocem Propterea et matricem 
aperuit deus et duram petram mollem aream operatus est Si ita et ipse lacrimatus fueris imitator 
dominatoris factus es Etenim et ipse lacrimatus est et de lazaro et de ciuitate et de iuda 
turbatus est Et hoc quidem multociens est uidere ipsum facientem Ridentem autem nunquam 
sed neque iniantem quiescibiliter Ideo aeuangelistarum nullus hoc dixit Propterea et paulus 
quoniam quidem lacrimatus est et quod per tres annos nocte et die hoc fecit et ipse de seipso Et 
alii de ipso dicunt Quoniam autem risit nunquam neque ipse dixit neque alius nullus sanctorum 
neque de alio aliquo tali sed de sarra sola hoc dictum est cum et increpata est Et de filio noe 
cum pro libero seruus factus est Et haec dico non risum abscidens sed effusionem interimens 
Qua enim de causa dic michi frangeris et effunderis tot noxiis subiectus existens Adhuc et 
terribili cum sis astaturus iudicio et omnium redditurus rationem cum certitudinem eorum quae 
hic facta sunt Etenim eorum quae uolentes et eorum quae nolentes peccauimus dabimus 
rationem Quicumque enim negabit me ait coram hominibus et ego negabo eum coram patre 
meo quamuis non uoluntaria est talis negatio sed non effugit supplicium sed et huius dedimus 
noxam et eorum quae scimus et eorum quae ignoramus Nichil enim michi ipsi conscius sum 
sed non in hoc iustificatus sum Et eorum quae secundum ignorantiam et eorum quae secundum 
cognitionem Testor enim eis ait quoniam zelum dei habent sed non secundum scientiam sed 
tamen non sufficit hoc in apologiam eis Et chorinthiis autem mittens dixit Timeo ne forte 
serpens qui euam decepit in astucia eius hic corruperit intelligentias uestras a simplicitate quae 
est ad christum Tantorum igitur dediturus noxas sedes ridens et uoluptuosa dicens et lasciuiae 
intendens Si enim non haec fecero ait sed lugebo Quae est utilitas Maxima quidem et tanta 
quanta neque sermone representare est possibile In exterioribus enim iudiciis quantumcumque 
lacrimatus fueris supplicium non effugies post enuntiationem Hic autem si conturbaris solum 
soluisti sententiam et ueniam assumpsisti Propterea multa de luctu nobis christus loquitur et 
beatificat lugentes et miseros uocat ridentes Non enim est theatrum hoc risus neque propter hoc 
conuenimus ut cachinnemus sed ut ingemiscamus et regnum ex gemitu hoc hereditemus Tu 
autem regi quidem assistens neque simpliciter iniare te pateris Angelorum autem dominatorem 
habens inhabitatorem non stas cum timore et sobrietate decenti Sed rides cum ipse multociens 
irascatur Et non excogitas ipsum Non enim ita eos qui peccant ut eos qui non post peccatum 
contrauntur auertere consueuit deus Sed tamen ita sunt insensibiliter quidem dispositi ut et post 
haec uerba dicant michi autem absit lacrimari unquam sed det michi ridere et ludere deus omni 
tempore Et quid hac fiet mente derisibilius Non enim deus dat ludere sed diabolus Audi itaque 
quid ludentes passi sunt Sedit ait populus comedere et bibere et surrexerunt ludere Tales erant 
qui in sodomis tales qui in diluuio Etenim de illis ait quoniam in superbia et habundantia et 
plenitudine panum luxuriabantur Et qui secundum noe erant archam in tot uidentes constructam 
annis sine dolore letabantur nichil futurorum preuidentes Propterea et omnes eos superueniens 
attraxit diluuium et commune orbis terrarum naufragium tunc operatum est Ne igitur a deo 
petas haec quae a diabolo accipis Dei enim est dare cor contritum et humiliatum uigilans et 
contractum penitens et compunctum haec illius sunt dona Quoniam horum nobis maxime est 
necessitas Etenim agon instat nobis difficilis Et ad inuisibiles nobis uirtutes colluctatio instat ad 
spiritualia nequitie est prelium Ad principatus ad potestates est bellum et amabile est studentes 
et uigilantes et erectos posse siluestrem illum exercitum sustinere Si autem et riserimus et 
luserimus et desides fuerimus et ante certamen a propria cademus pigricia Non igitur nostrum 
est ridere continue et frangi et lasciuire sed eorum qui inscena sunt fornicantium mulierum 
eorum qui in hoc conuicium passi sunt uirorum dapiferorum blanditorum non eorum qui in 
caelum uocati sunt non eorum qui in superiori ciuitate scripti sunt non eorum qui arma ferunt 
spiritualia sed eorum qui diabolo uectigal soluunt Ille enim est ille qui et in artem hanc rem 
deduxit ut milites christi dissoluat et molliores eorum faciat desiderii neruos Ideoque theatra 
fabricauit in ciuitatibus et risus prouocatores illos instruens per illorum nocumentum aduersus 
ciuitatem omnem talem erigit pestilentiam quae fugere paulus iubet stultiloquium et 
scurilitatem haec persequi suadens et quod in hos utique difficilius est risus est materia 
Quandoquidem enim blasphemum quid dixerint uel turpe mimi derisorum illorum tunc multi 
stultorum rident et letantur pro quibus enim eos lapidare oporteret pro his plaudentes et 
caminum ignis per uoluptatem hanc aduersus suum trahentes caput Qui enim laudant eos qui 
haec dicunt hii maxime sunt qui dicere suadent Ideoque supplicio quod in his imminet iustius 
utique hii erunt obnoxii Si enim nullus esset qui haec inspiceret neque utique aliquis in his 
certaretur Cum autem uiderint uos et argasterium et artes et eum qui ex his est questum et 
omnia simpliciter pro ea quae illic mora derelinquentes maius accipiunt desiderium et amplius 
faciunt circa haec studium et haec non liberans illos ab accusatione dico sed ut uos discatis 
quoniam principium et radicem talis iniquitatis uos maxime estis qui tribuitis qui diem 
uniuersam in his consumitis Et honestas nuptiarum res deturpatis et magnum misterium 
traducitis Neque enim ita ille qui haec fingit est delinquens ut ante illum tu qui haec iubes 
facere Magis autem neque iubes solum sed et studes et letaris et rides et laudas quae fiunt et 
omnimodo applaudis tali ergasterio demonum Qualibus igitur oculis dic michi ex reliquo 
mulierem in domo inspicies uidens eam conuicio subiectam illic Qualiter autem non rubes 
rememorans coniugis cum naturam ipsam exemplificatam uideris Ne enim michi hoc dicas 
quod hypocrisis id est fictio sunt quae efficiuntur Hypocrisis enim id est fictio haec multos fecit 
adulteros et multas euertit domos et propter hoc maxime ingemisco quoniam neque estimas 
perniciosum esse quod efficitur sed plausus et clamor et risus multus fit cum adulterium tale 
perpetratur Quid dicis hypocrisis id est fictio est quae efficiuntur Propter hoc ipsum quidem 
igitur infinitarum utique erunt illi morcium digni quoniam quae fugere leges iubent omnes haec 
imitari student illi Si enim ipsum est malum et imitatio eius est malum Et nondum dico quot 
operantur adulteros et inuerecundos constituunt talium inspectores Nichil enim stuprosius neque 
turpius oculo talia uidere concedente Et in foro quidem non utique eligeres mulierem nudam 
uidere magis autem neque in domo sed et conuicium rem illam uocares In theatrum autem 
ascendis ut commune uirorum et mulierum iniurieris genus et tuos confundas oculos Ne enim 
utique hoc dicas quod meretrix est quae denudatur sed quod eadem natura est et idem corpus 
meretricis et libere Si enim nullum inconueniens est hoc cur in foro si uideris hoc fieri et ipse 
resilis et eam quae deturpatur expellis Sed cum diuisi quidem sumus tunc inconueniens est hoc 
tale Cum autem congregati et omnes simul sedentes non adhuc similiter uerecundia sed 
derisionis haec et improperii et ultimae insaniae sunt uerba et melius esset luto et gurgite uisum 
reungere omnem quam talem inspicere iniquitatem Neque enim ita oculis iactura est gurges ut 
incontinens uisus et denudate mulieris inspectio Audi itaque quid denudationem fecit a 
principio et time deformitatis huius materiam Quid igitur fecit denudationem inobedientia et 
diaboli consilium ita antiquitus et a principio illius haec effecta est adinuentio Sed illi quidem 
saltim uerecundabantur nudi existentes uos autem et decoramini secundum apostolicum illud in 
confusione uerecundia gloriam habentes Qualiter igitur uidebit te ex reliquo mulier a tali 
reuertentem iniquitate Qualiter suscipiet qualiter alloquetur ita inhonorabiliter consortium 
commune muliebris naturae traducentem et seruum effectum adulterate mulieris Si autem 
doletis haec audientes gratiam uobis habeo multam Quis autem est qui letificat me nisi qui 
tristatur ex me Neque quiescatis unquam ingemiscentes in his et dolentes Etenim proemium est 
uobis eius quae ad meliora est transmutationis dolor qui est ex talibus Propter hoc ego 
uehementiorem sermonem feci ut profundiorem dans incisionem liberem a carie inebriantium 
uos et ad puram reducam animae sanitatem qua fiat omnes uos fortunari Gratia et misericordia 
domini nostri ihesu christi cui gloria in secula seculorum amen


Et congregans omnes principes sacerdotum et scribas populi interrogabat ab ipsis ubi christus 
nasceretur Hii autem dixerunt in bethleem iudae 
 
Vides omnia in redargutionem effecta esse iudaicam Donec enim non inspiciebant eum neque 
ab emulatione inexpellebantur cum ueritate testimonia enarrabant Cum autem uiderunt a 
miraculis superuenientem eius gloriam ab inuidia detenti ex tunc prodiderunt ueritatem Sed 
ueritas per omnia extollebatur et ab inimicis ei maxime applaudebatur Vide itaque et hic 
qualiter mirabiles et inopinabiles dispensat res Simul enim et discunt aliquid amplius a se 
inuicem et docent se coalternatim barbari et iudei Iudaei enim a magis audiebant quod et stella 
ipsum in persarum regione predicabat Magi autem auideis discebant quod hunc quem stella 
predicauit et prophetae ante multa tempora antiquitus enuntiarunt et interrogatio doctrinae 
manifestioris et cercioris alterutrisque demonstratio facta est Et ueritatis inimici et eas quae pro 
ueritate erant et nolentes coguntur legere litteras et prophetiam interpretantur etsi non omnem 
Dicentes enim bethleem et quod ex ipsa egredietur qui pascet israel non adhuc apposuerunt 
quod deinceps est blandientes regi Quid autem hoc erat Quoniam exitus eius fuerant a principio 
ex diebus aeternitatis Et cur ait si inde erat uenturus in nazareth post parturitionem morabatur et 
obumbrabat prophetiam Sed tamen non obumbrauit sed et magis reuelauit Hoc enim idem illic 
matre non existente semper hic natum esse monstrat ex dispensatione rem factam esse 
Propterea neque confestim cum natus est iuit sed fecit hic dies quadraginta Volentibus 
circumscrutari dans cum certitudine inuestigare uniuersa Etenim et multa erant quae mouebant 
eos ad talem questionem si intendere uolebant Etenim uenientibus magis surrexit omnis 
populus et cum ciuitate rex et propheta in medium ducebatur et iudicium conficiebatur 
maximum et alia plura facta sunt ibi quae lucas cum certitudine enarrat omnia Puta quae 
secundum annam fuerunt et symeonem et zachariam et angelos et pastores Quae omnia 
intendentibus sufficientia erant tribuere occasiones eum qui natus erat inueniendi Si enim qui a 
persida uenerunt magi non ignorarunt locum multomagis qui illic morabantur haec discere 
potuerunt Monstrauit quidem igitur seipsum a principio et per multa signa et per multa 
miracula Quoniam autem noluerunt uidere occultans in medio tempore seipsum rursus ex alio 
clariori principio seipsum reuelauit Neque enim magi ex tunc neque stella sed pater desuper 
predicabat in iordanicis riuis Et spiritus descendebat uocem illam trahens supra caput illius qui 
baptizabatur Et iohannes cum libera presentia ubique iudeae clamabat orbem terrarum tali 
doctrina implens Et miraculorum testimonia et terra et mare et creatura uniuersa claram pro eo 
emittebant uocem In tempore autem pressure tot facta sunt quot erat decens quiescibiliter 
monstrare eum qui uenerat Ut enim non dicant quoniam nescimus quando natus est neque in 
quo loco et omnia quae secundum magos fuerant dispensata sunt et alia quecumque diximus ut 
nullam causam habeant non querentes quod factum est Intende autem et certitudinem 
prophetiae Non enim dixit in bethleem sed exiet Quare et hoc prophetiae fuit nasci illic solum 
Quidam autem eorum non sentientes aiunt de zorobabel haec dicta esse Et qualiter utique 
habebit rationem Non enim utique exitus eius fuerunt a principio ex diebus seculi Qualiter 
autem quod in principio dictum est quia ex te exiet conueniet utique illi Non enim in iudea sed 
in babylonia natus est Unde et zorobabel uocatus est quia illic seminatus est Et quicumque 
syrorum nouerunt linguam sciunt quod dicitur Cum predictis autem et omne tempus quod post 
haec fuit sufficiens constituere hanc testificationem Quod enim ait nequaquam minima es in 
ducibus iuda et causam apponit huius dignitatis dicens quia ex te exiet Nullus enim alius 
claram et illustrem illam uillam fecit quam solus ipse Post parturitionem itaque illam a finibus 
orbis terrarum ueniunt uisuri presepe et tugurii locum quod antiquitus propheta presonabat 
dicens nequaquam minima es in ducibus iuda Hoc est in tribuum principibus Hoc autem 
dicens et ierusalem comprehendit Sed neque ita intendebant quamuis utilitas ad ipsos 
redundabat Etenim propter hoc nusquam de dignitate eius disputant prophetae in principio 
tantum quantum de beneficio quod ab ipso fiebat ad eos Etenim cum peperit uirgo uocabis 
nomen eius ait ihesum Et inducit dicens Ipse enim saluabit populum suum a peccatis eorum Et 
magi autem non dixerunt ubi est filius dei sed qui natus est rex iudaeorum Et hic rursus non 
dixit quia ex te exiet filius dei sed precessor qui pascet populum meum isreal Oportebat enim 
et condescendendo disputare in proemiis ut non scandalizarentur et quae de salute eorum erant 
predicare ut per hoc magis inducantur Quecumque itaque prima feruntur testimonia et quorum 
confestim circa natiuitatem tempus erat nichil magnum neque sublime de ipso dicunt neque 
quale est quod post signorum est demonstrationem Illa enim testimonia altius de dignitate eius 
disputant quando nimirum post multa miracula pueri hymnos in ipsum cantant Audi quod ait 
propheta Ex ore infantium et lactentium perfecisti laudem Et rursus Quoniam uidebo caelos 
opera digitorum tuorum Quod nempe conditorem monstrat omnium ipsum existentem Et quod 
post assumptionem autem inductum est testimonium eam quae ad patrem est honoris 
coaequalitatem demonstrat Ait enim Dixit dominus domino meo sede a dextris meis Et ysaias 
autem ait quia qui exurgit principari gentium in ipso gentes sperabunt Qualiter autem ait 
bethleem in ducibus iuda non esse minimam Non enim in palestinam solum sed et in orbe 
terrarum omni illustre factum est hoc castellum Sed tunc ad iudeos erat sermo Ideoque induxit 
pascet populum meum israel quamuis orbem terrarum pauit Sed quod dixi non uult scandalizare 
interim eum qui de gentibus erat uelans sermonem Et qualiter non pauit ait populum iudaicum 
Maxime quidem et illud factum est Israhelem enim hic dicens eos qui ei crediderunt ex iudeis 
aenigmatice insinuauit Et hoc interpretans paulus dixit Non enim omnes qui ex israel sunt hii 
israel sunt sed quicumque per fidem et repromissionem nati sunt Si autem non omnes pauit hoc 
in eos est reclamatio et accusatio Cum enim oporteret eos adorare cum magis et glorificare 
deum quoniam institit tempus tale omnia soluens eorum peccata nichil enim de iudiciis 
audierunt neque de noxiis sed de mansueto et miti pastore contrarium faciunt turbantur et 
tumultuantur et infinitas postea construunt insidias Tunc herodes clam uocans magos diligenter 
didicit ad eis tempus stellae quae apparuerat Temptans interimere eum qui natus erat quod 
ultime amentiae erat non insaniae solum Etenim quae dicta et facta sunt sufficientia erant 
ammouere ipsum ab omni tali instantia Neque enim secundum hominem erant quae 
contingebant Stellam enim uocasse magos desuper et barbaros uiros tanta absentia missos esse 
ad adorandum eum qui in fasciis et presepe iacebat et prophetas antiquitus haec omnia 
presonare et alia omnia quae fiebant maiora quam secundum hominem erant sed tamen nichil 
horum eum detinuit Tale enim quidem malicia seipsam impediens et inutiles res perficere 
incipiens Scrutare enim amentiam eius Si enim credebat prophetiae et immobilem eam esse 
estimabat manifestum quia impossibiles temptabat perficere res Si autem non credebat rursus et 
non oppinabatur euenire quae dicebantur formidare et timere non oportebat neque propter hoc 
insidiari Quare alterutrinque superfluus sermo erat et non utique oppinari debuit in tantum 
insaniae incidere eos Et hoc autem insaniae ultimae erat estimare magos eum preponere ei qui 
natus erat pro quo tantam prefecerunt absentiam Si enim antequam uiderent ita erant eius 
accensi amore postquam inspexerunt et fideles facti sunt a prophetis qualiter sperauit eis 
suadere tradere puerum sibi Sed tamen et tot existentibus quae ammouent eum temptat Et 
uocans occulte magos interrogauit ab ipsis Etenim estimabat iudeos curare de puero et non 
utique oppinatus est in tantam insaniam incidere eos ut propter hoc procuratorem et saluatorem 
et eum qui in liberationem gentis uenerat uellent tradere inimicis Propterea occulte uocat et 
querit tempus non pueri sed stellae ex multa superhabundantia ponens insidias Etenim ante 
multum tempus uidetur michi stella apparuisse Quoniam enim multum in itinere erant 
consumpturi magi tempus ut confestim cum natus esset assisterent ei oportebat enim in ipsis 
fasciis adorare eum ut ammirabile et inoppinabile illius rei appareret ante multum tempus 
monstrat seipsam stella Si enim cum natus est in palestina tunc eis apparuisset in oriente multo 
in itinere morantes tempore non utique in fasciis uidissent eum aduenientes Si autem ab imatu 
interfecit et infra ne miremur Furor enim et timor pro ampliori stabilitate et amplius apponit 
tempus ut nullus effugiat Vocans igitur eos ait Abeuntes diligenter inuestigate de puero Cum 
autem inueneritis annutiate michi ut et ego ueniens adorem eum Vides amentiam Si enim ex 
ueritate haec dicis cur haec occulte interrogas Si autem insidiari uolens qualiter non 
intellexisti quia ex eo quod occulte interrogas poterunt conicere sermonem magi Sed quod dixi 
anima a malicia possessa omnibus insipientior efficitur Et non dixit abeuntes discite de rege 
sed de puero Neque enim nomine principatus uocare sustinebat Sed magi nichil horum 
intelligentes ob multam uenerationem neque enim estimauerunt quia in tantam maliciam ille 
excessit et ita mirabili dispensationi insidiari temptauit abscedunt nichil horum suspicantes sed 
ex his quae secundum seipsos erant et omnia aliorum putantes Et ecce stella quam uiderant in 
oriente antecedebat eos usque dum ueniens stetit supra ubi erat puer Propter hoc enim et 
occultata est ut ammittentes ductorem in necessitatem inciderent interrogandi iudeos et 
omnibus res manifesta efficeretur Ubi itaque interrogauerunt et didascalos habuerunt inimicos 
apparet rursus eis Et intuere consequentiam optimam eorum quae efficiuntur A stella enim 
suscepit eos iudaeorum plebs et rex et prophetam inducunt docentem quod apparebat A 
propheta autem rursus angelus eos accipiens omnia edocuit Interim autem a ierosolimis in 
bethleem per stellam ambulant stella enim rursus et inde cum eis iuit ut et hinc discas quia non 
multarum una haec fuit Neque enim habet hanc naturam stella ulla Et non simpliciter ibat sed 
precedebat eos trahens et ducens in die media et quae stellae huius ex reliquo necessitas erat ait 
cum uilla iam cognosceretur ut et puer uideatur Neque enim erat aliquid quod manifestaret 
ipsum Quoniam neque domus illustris erat neque mater clara et insignis Necessitas igitur erat 
stellae quae doceret eos locum Ideoque a ierosolimis eis exsientibus apparet et non prius stat 
usque quo presepe assumpsit et miraculum copulabatur miraculo Etenim utraque paradoxa id 
est inoppinabilia erant et magos adorare et stellam precedere et sufficientia erant et 
uehementer lapideos euellere Siquidem enim dixissent magi quod a prophetis haec audierunt 
dicentibus uel quia angeli singulariter eis loquuti sunt fortassis non credidissent Nunc autem 
uisu stellae desuper apparente etiam qui uehementer erant inuerecundi obstruebantur Deinde 
ubi superstetit puero stetit rursus stella Quod et ipsum maius quam secundum stellam erat nunc 
quidem occultari nunc autem apparere et apparentem stare Hinc autem et illi additamentum 
fidei acceperunt Propterea et gauisi sunt quia quod querebant inuenerunt quia ueritatis angeli 
facti sunt quia non inaniter tantam uenerunt uiam ita multum quendam amorem circa christum 
habebant Etenim ueniens iuxta ipsum stetit caput monstrans quod diuinum est hoc genimen Et 
stans ad adorationem agit eos non simpliciter barbaros sed et sapientiores illis Vides quia 
decenter stella apparuit Etenim post prophetiam et scribarum et principum sacerdotum 
expositionem adhuc huic intendebant Verecundetur marcion uerecundetur paulus samosateus 
qui nolunt uidere quae magi uiderunt qui aecclesiae sunt progenitores Neque enim uerecundor 
ita eos uocans Verecundetur marcion uidens deum in carne adoratum Verecundetur paulus 
uidens non ut hominem adoratum Quoniam enim in carne erat fasciae monstrant et presepe 
Quoniam autem non ut nudum hominem adoratum uident monstrant qui in prima aetate talia 
dona adducunt quae deo adducere decens erat Verecundentur cum ipsis et iudei barbaros et 
magos uidentes seipsos anticipantes et neque post illos uenire studentes Etenim typus erant 
futurorum quae tunc fiebant Et ex ipsis proemiis manifestabatur quia plebem illorum 
preuenient gentes Et qualiter ait non ex principio sed postea dixit euntes docete omnes gentes 
Quoniam eius quod futurum erat ut dixi typus erat quod accidebat et preresonatio quedam 
Consequens enim erat iudeos precedere primos Quoniam autem uolentes proprium tradiderunt 
beneficium econuerso res facta est Quoniam neque hic ante iudeos oportebat uenire magos 
neque eos qui ex tanto erant spatio preassumere eos qui iuxta ipsam ciuitatem sedebant neque 
eos qui nichil audierunt preuenire eos qui cum tot prophetiis erant nutriti Quoniam autem 
superhabundantur propria ignorabant bona hii qui a persida erant eos qui in ierosolimis erant 
preoccupant quod nimirum et paulus ait Vobis erat necessarium primum locutum esse uerbum 
dei quoniam autem indignos uosmetipsos iudicatis ecce conuertimur ad gentes Etsi enim ante 
hoc non suadebantur a magis tamen audientes oportebat currere sed noluerunt Propterea 
dormientibus illis hii currunt  
 
Sequamur itaque et nos magos et a barbara consuetudine transmutemur et multum iter faciamus 
ut uideamus christum quoniam et ipsi nisi longe a sua facti essent regione non utique ipsum 
uidissent Desistamus igitur a terrenis rebus etenim magi donec fuerunt quidem in persida 
stellam uidebant ubi autem destiterunt a persida solem iusticie inspexerunt Magi autem neque 
utique stellam uidissent nisi concupiscibiliter inde surrexissent Surgamus itaque et nos Etsi 
omnes turbantur nos ad domum pueri curramus Etsi reges et plebes et tyranni uiam hanc 
impedierint non dissoluamus amorem Ita enim omnia superiacentia mala expellemus Quoniam 
et hii nisi puerum uidissent non utique periculum quod a rege erat effugissent Antequam 
puerum uiderent timores et pericula et turbationes undique imminebant Post adorationem 
autem tranquillitas et stabilitas erat Et non amplius stella sed angelus eos suscipit sacerdotes ab 
adoratione effectos etenim dona adduxerunt Derelinquens igitur et tu iudaicum populum 
turbatam ciuitatem interimentem tyrannum huius uitae imaginationem festina ad bethleem ubi 
est domus panis spiritualis Etsi enim pastor eris et ueneris huc uidebis puerum in presepe Etsi 
rex fueris et non ueneris nulla tibi erit purpurae utilitas Etsi magus fueris hoc in nullo te 
prohibet solum si ad honorandum ueneris et adorandum et non ad conculcandum filium dei si 
cum tremore et gaudio hoc feceris Est enim haec simul conuenire utraque Sed uide ne 
secundum herodem efficiaris et dicas ut ueniens adorem eum et ueniens interficere uelis Huic 
enim assimilantur qui mysteriis indigne participant Reus enim qui talis est erit ait corporis et 
sanguinis christi Etenim habent in seipsis tyrannum dolentem ex regno christi illo herode 
iniquiorem mammonam Hic enim uult dominari Et mittit suos proprios adoraturos quidem 
fictione occidentes autem cum adorauerint Timeamus itaque nequando figuram quidem 
supplicantium et adorantium habeamus in opere autem contraria demonstremus et omnia a 
manibus proiciamus et adoraturi etsi aurum habemus ei offeramus et non suffodiamus Si enim 
barbari illi tunc in honorem obtulerunt quis erit qui non tribuet necessitatem habenti Si illi 
tantam uenerunt uiam ut eum qui natus erat uiderent qualem induces apologiam tu neque 
strictum foramen unum abiens ut egrotantem uisites et ligatum quamuis laborantium et 
ligatorum etiam inimicorum misereamur Tu autem neque benefactoris tui et dominatoris Et illi 
quidem aurum obtulerunt tu autem uix panem das Illi uiderunt stellam et gauisi sunt tu autem 
ipsum uidens christum peregrinum existentem et nudum non inflecteris Quis enim uestrum per 
christum tantam absenciam abiit qui infinita beneficia ab ipso accepistis quantam illi barbari 
magis autem phylosophorum sapientiores Et quid dico tantam uiam Multe enim mulierum ita 
apud nos molles efficiuntur ut neque gressum unum superueniant et uideant ipsum in presepe 
spirituali nisi mulos ascenderint Alii autem nichil ire habentes quia prope hii quidem huius 
uitae rerum turbationem hii autem theatra ei qui huc est aduentui preponunt Et barbari quidem 
antequam uiderent ipsum tantam propter ipsum uiam perfecerunt Tu autem neque ut uideas illos 
zelaris sed derelinquens eum postquam uidisti curris ut mimum uideas Eadem enim rursus 
tango quae et prius et iacentem uidens in presepe derelinquis ut mulierem in scena uideas Quot 
non sunt digna haec fulminibus Dic enim michi Siquis te in palatia inducere promitteret et 
monstrare regem sedentem nunquid eligeres theatrum antequam haec uidere quamuis nullum 
neque inde emolumentum habere deberes Hic autem fons ignis spiritualis ab hac mensa irrigat 
et tu hanc relinquens decurris ad theatrum uidere natantes mulieres et naturam exemplificatam 
Derelinquens christum iuxta fontem sedentem Etenim et nunc iuxta fontem sedet non 
samaritane loquens sed uniuerse ciuitati Fortassis et nunc samaritane soli Nullus enim ei ad est 
neque nunc Sed hii quidem corporibus solis adsunt hii autem neque illis sed tamen ipse non 
recedit sed exspectat et a nobis petit bibere non aquam sed sanctitatem Sancta enim sanctis dat 
Neque enim aquam a fonte hoc nobis tribuit sed sanguinem uiuentem sed tamen mortis est 
simbolum sed uitae factus est causa Tu autem derelinquens fontem sanguinis calicem 
terribilem ad fontem uadis diabolicum ut natantem meretricem uideas et naufragium sustineas 
animae Aqua enim illa pelagus impudicitie est Non corpora faciens periclitari sed et animas 
naufragari Sed haec quidem natat denudato corpore tu autem uidens demergeris ad impudicitie 
profundum Talis enim diaboli sagena non solum eos qui descendunt in aquam sed eos qui 
desuper sedent non minus his qui ibidem uolutantur necans et difficilius pharaone suffocat qui 
cum equis et curribus tunc est ab aquis submersus Etsi possibile esset animas uidere multas 
utique uobis monstrarem his aquis supernatantes quemadmodum tunc egyptiorum corpora Sed 
et hoc est deterius quod delectationem talem omnium interitum uocant Et pelagus perditionis et 
uoluptatis euripum nominant quamuis facilius aliquis aegeum et tyrrenum transcurreret pelagus 
cum stabilitate et facilitate quam inspectionem hanc Primum enim per totam noctem preassumit 
expectatione animas diabolus deinde monstrans quod expectatum est ligauit confestim et 
captiuos fecit Nunquid enim quoniam non mixtus es meretrici purus esse estimas a peccato Per 
concupiscentia enim totum perfecisti Si enim a concupiscentia possideris maiorem flammam 
accendisti Si autem nichil pateris ab his quae uidentur maiori es accusatione dignus aliis 
scandalum factus et inspectionum harum prepositor et tuum confundens uisum et animam Sed 
ut non solum increpemus etiam modum excogitemus directionis Quis igitur erit modus 
Mulieribus uestris tradere uolo uos ut ipsae uos erudiant Oporteret enim secundum pauli 
sermonem uos esse didascalos Quoniam autem per peccatum ordo euersus est et superius 
quidem corpus inferius autem caput factum est saltim hanc eligamus uiam Si autem 
uerecundaris didascalum habens mulierem fuge peccatum et poteris ex tunc ad thronum 
ascendere qui a deo tibi datus est quia quousque deliqueris non ad mulieres solum sed et ad 
irrationalia uiliora mittit te scriptura et non uerecundatur eum qui ratione honoratus est formice 
discipulum mittens Non enim est hoc scripturae accusatio sed eorum qui ita suam tradiderint 
ingenuitatem Hoc utique et nos faciemus et nunc quidem te mulieri trademus Si autem hanc 
contempseris et ad irrationalium scolas te mittemus et monstrabimus quot quidem aues quot 
autem pisces quot autem quadrupedes et reptilia te honestiora et magis sobria apparent Si 
autem uerecundaris et rubes de comparatione ascende ad propriam ingenuitatem et gehenne 
pelagus et ignis flumen fuge eam quae in theatro est piscinam Ipsa enim piscina illud pelagus 
preparat et abyssum illam flammae accendit Si enim inspicit mulierem ad concupiscendum iam 
mechatus est qui et nudam cogitur uidere qualiter non milies captiuus efficitur Non ita quod in 
noe fuit diluuium hominum destruxit genus ut haeae quae natant omnes qui illic sunt cum 
multa suffocant confusione Illa enim pluuia etsi mortem operata est corporis sed tamen animae 
incide maliciam Haec autem contrarium facit corporibus manentibus animam destruit Vos 
autem cum de primatu quidem fuerit sermo dignos uos estimatis omnibus qui in toto orbe 
terrarum sunt presidere quoniam ciuitas nostra omnium prima christianorum induta est nomen 
In sobrietatis autem agone et a uilibus ciuitatibus uicti non confundimini Et quid iubes facere 
montes assumere et monachos fieri Propterea enim ingemisco quoniam solis illis estimatis 
congruere honestatem et sobrietatem Et profecto christus communes leges posuit Etenim cum 
dicit siquis inspexerit mulierem ad concupiscendum non monacho dicit sed et mulierem 
habenti Etenim mons ille tunc omnibus talibus plenus erat Intellige igitur theatrum illud et 
hodio habe hoc diabolicum et ne accuses sermonis huius grauitatem Neque enim prohibeo 
nuptias neque impedio gaudere sed cum sobrietate hoc uolo fieri non cum uerecundia et 
accusatione Non precipio montes assumere et solitudines sed benignum esse et mitem et 
sobrium mediam habitantem ciuitatem Etenim omnia legis nobis communia sunt ad monachos 
preter nuptias Magis autem et in his iubet paulus omnino coequeri eis dicens inducit formam 
mundi huius ut et qui habent mulieres sint ut non habentes Quare ait non iubeo uertices 
montium assumere Volebam enim quia ciuitates imitantur ea quae in sodomis efficiebantur 
Verumtamen non cogo in hoc Per mane domum habens et mulierem et pueros Sed ne 
conuicieris mulierem neque traducas pueros neque induc in domum iacturam quae est a 
theatris Non audis paulum dicentem uir non habet potestatem sui proprii corporis sed mulier et 
communem utrisque ponentem leges Tu autem siquidem in aecclesiam continue intrauit mulier 
grauis accusator efficeris ipse autem in theatris per totam diem morans non estimas accusatione 
dignus esse Sed circa mulieris sobrietatem ita diligens es ut et superfluus et inmensuratus sis et 
neque necessarias impensas concedas tibi ipse autem estimas omnia licere Sed non permittit 
tibi paulus qui et mulieri eandem potestatem tribuit Et mulieri enim ait uir debitam bonam 
uoluntatem reddat Qualis igitur hic honorem cum in maximis eam iniuriatus fueris et corpus 
eius meretricibus tribueris tuum enim illius corpus est cum tu multus et turbationes et prelia 
induxeris in domum cum talia feceris in foro quae enarrans in domo confundis quidem 
audientem mulierem confundis autem presentem filiam et ante illas teipsum Necesse enim est 
uel tacere uel talia in deformia non enarrare in quibus et famulos loquentes flagellare iustum 
esset Quam igitur habebis apologiam dic michi quae neque dicere est bonum haec uidens cum 
multo studio quae enarrare indecens est haec omnibus preponens Interim igitur ut non efficiar 
grauis hic soluam sermonem Si autem in eisdem immoramini acucius ferrum faciens 
profundiorem dabo incisionem et non quiescam donec dispergam diaboli theatrum puram 
faciens aecclesiae congregationem Ita enim et a presenti confusione liberabimur et futuram 
fructificabimus uitam Gratia et misericordia domini nostri ihesu christi cui gloria et imperium 
in secula seculorum amen


Et ingredientes domum uiderunt puerum cum maria matre eius 
 
Qualiter igitur ait lucas quia in presepe iacens erat Quoniam pariens quidem confestim ipsum 
declinauit illuc ceu enim multis conuenientibus propter descriptionem non erat domum 
inuenire quod nempe et lucas designat dicens Quoniam propterea quod non erat locus 
declinauit ipsum postea autem eduxit et super genua habebat Simul enim deuenit bethleem et 
pressuras soluit ut discas et hinc dispensationem uniuersam et quia non simpliciter neque ut 
contigit haec efficiebantur sed secundum preuidentiam quandam diuinam et prophetiae 
consequentiam haec omnia complebantur Sed quid fuit quod suasit eis adorare Neque enim 
uirgo insignis erat neque domus preclara neque aliud quid eorum qui uidebantur sufficiens erat 
stupefacere et euellere Hii autem non solum adorant sed et aperientes thesauros suos dona 
adducunt et dona non ut homini sed ut deo Incensum enim et myrra huius simbolum id est 
signum erat Quid igitur fuit quod suasit eis quid quod preparauit a domo surgere et tantam 
uenire uiam Hoc autem fuit et stella et illuminatio quae a deo facta est in mente eorum 
Paulatim eos ad perfectiorem dirigens cognitionem Neque enim utique nisi hoc esset his quae 
apparebant uilibus existentibus omnibus tantum demonstrassent honorem Propter hoc enim 
nichil sensibilium magnum erat illic sed presepe et tugurium et mater pauper ut nudam 
magorum uideas phylosophiam et discas quia non ut homini nudo sed ut deo et benefactori 
aduenerunt Ideoque in nullo eorum quae uidebantur exterius scandalizabantur sed et adorabant 
et dona adducebant Quae a iudaica quidem libera erant crossitie Non enim oues et uitulos 
sacrificarunt aecclesiasticae autem prope erant philosophiae Recognitionem enim et 
obedientiam et amorem ipsi offerebant Responso autem accepto in somnis ne redirent ad 
herodem per aliam uiam recesserunt in regionem suam Intuere et hinc fidem eorum qualiter 
non scandalizati sunt sed sunt refrenati et bone mentis et non tumultuantur neque excogitant in 
seipsis dicentes Et nimirum si magnus est puer hic et habet quandam uirtutem quae necessitas 
fugae est et occultae recessionis Et cur nos qui manifeste uenimus et audacter ante tantam 
plebem et regis insaniam stetimus ut miseros et fugaces emittit angelus a ciuitate Sed nichil 
horum neque dixerunt neque excogitauerunt Hoc enim est fidei non querere noxias eorum quae 
precipiuntur sed suaderi solum ab his quae iniunguntur Recedentibus autem eis ecce angelus 
apparet ioseph in somnis dicens Cum surrexeris accipe puerum et matrem eius et fuge in 
aegyptum Dignum hic aporiari id est querere et pro magis et pro puero Si enim illi non turbati 
sunt sed cum fide omnia susceperunt dignum est nos querere propter quid non presentes 
saluantur illi et puer Sed hii quidem in persidam hic autem in aegyptum fugatur cum matre Sed 
quid oportuit ipsum incidere in manus herodis etsi incidisset non dilaniari Sed non estimatus 
esset carnem assumpsisse Non utique credita esset dispensationis magnitudo Si enim cum tot 
efficerentur et multa humanae dispensarentur ausi sunt quidam dicere quia fabula est carnis 
assumptio in quam non incidissent impietatem si omnia diuine et secundum suam uirtutem 
fecisset Magos autem emittit uelociter simul quidem doctores mittens persarum regioni simul 
autem abscidens tyranni insaniam ut discat quod non perficiendas res temptat et furorem 
extinguat et ab inani hoc labore eum abducat Non solum enim audacter uincere inimicos sed et 
cum facilitate eos decipere uirtutis eius est dignum Ita itaque et aegyptios in iudeis decepit et 
potens manifeste illorum diuicias in ebreorum transponere manus occulte et cum deceptione hoc 
iubet facere quod non minus aliis signis manifestum ipsum apud aduersarios fecit Ascalonite 
denique et reliqui omnes cum arcam accepissent et plaga percussi essent ex tunc suadebant 
propriis non preliari neque ex aduerso stare Et cum aliis miraculis et hoc in medium induxerunt 
dicentes ut quid grauatis corda uestra quemadmodum grauauit aegyptiis et pharao Nonne cum 
illusit eis tunc emisit populum suum et abierunt Haec autem dixerunt aliis signis quae 
manifeste facta sunt non minus et hoc estimantes esse in demonstrationem uirtutis et 
magnificentie eius quod nimirum et hic factum est sufficiens fuit stupefacere tyrannum illum 
Intellige enim qualia pati dignum fuit herodem et qualiter suffocari deceptum et ita derisum a 
magis Quid enim est si non factus est melior non accusationis eius qui haec dispensauit sed 
insaniae illius est superhabundantia non obedientis his quae poterant eum mitigare et remouere 
ab iniquitate sed ultra procedentis ut et difficiliorem talis amentie suscipiat condempnationem 
Et cur ait in aegyptum puer mittitur Maxime quidem et aeuangelista causam dixit ut impleatur 
enim ait quia ex egipto uocaui filium meum Simul autem et benigne spei proemia ex tunc orbi 
terrarum prenuntiabantur Quoniam enim babylon et egyptus maxime super omnes terras 
flamma impietatis erant accensae ex proemiis monstrans quia utrasque diriget et meliores faciet 
et suadens per has et de uniuerso orbe terrarum bona exspectare quia huic quidem magos misit 
illam autem ipse adiuit cum matre Cum predictis autem et aliud hinc erudimur non parum ad 
phylosophiam nobis conferens quale utique est hoc Ex proemiis temptationes et seditiones 
expectare Vide itaque a fasciis ipsis confestim hoc esse factum Etenim nato ipso et tyrannus 
insanit et fuga sequitur et transmigratio exulationis fit et mater pia nichil inique agens ad 
barbarorum effugatur regionem ut tu haec audiens cum statutus fueris ministrare alicui spirituali 
rei deinde si uideris teipsum pacientem intolerabilia et decemmilia sustinentem pericula non 
turberis neque dicas quid umquam hoc est Et denique coronari me oportebat et predicari et 
clarum esse et spectabilem preceptum complentem dominatoris Sed habens hoc exemplum 
feres omnia uiriliter sciens quoniam maxime haec est spiritualium consequentia ubique 
temptationes coheredes habere Vide itaque non in matrem pueri hoc factum esse solum sed et in 
barbaris illis Etenim illi occulte recedunt in ordine fugacium et ipsa rursus quae numquam 
longe a domo recesserat ita miserie uiam sustinere iubetur propter mirabilem hunc fetum et 
spirituales pressuras Et inspice paradoxum id est inoppinabile rursus palestina quidem 
insidiatur egyptus autem suscipit et saluat eum qui insidiis subiciebatur Non enim utique solum 
in pueris patriarchae typi contingebant sed et in ipso dominatore Multa denique eorum quae 
postea contingere debebant preannuntiabantur per ea quae ab ipso fiebant tunc quod et de asina 
et de pullo factum est Apparens igitur angelus non mariae sed ioseph loquitur Et quid ait 
Surgens accipe puerum et matrem eius Sic non adhuc dicit mulierem tuam sed matrem eius Ubi 
enim foetus exiuit et suspicio soluta est et uir fidelis factus est audacter ex tunc loquitur 
angelus neque puerum neque mulierem eius uocans sed puerum et matrem eius et fuge in 
aegyptum Et causam dicit fuge Futurus est enim herodes ait querere animam pueri Haec 
audiens ioseph non scandalizatus est neque dixit enigma res est Tu prius dicebas quoniam 
saluauit populum suum et nunc neque seipsum saluat sed fugae nobis est necessitas et 
absentiae et longe transmigrationis contraria promissionis sunt quae fiunt Sed nichil horum 
dicit Fidelis enim erat uir Neque circumscrutatur reuersionis tempus et maxime cum angelus 
indeterminate id posuerit Usque enim dum dicam tibi sta illic Sed tamen neque in hoc etorpuit 
sed obedit et suadetur omnes cum gaudio temptationes sustinens Etenim amator hominum 
deus laboribus his et uoluptuosa commiscuit quod et in omnibus sanctis facit Neque pericula 
neque remissiones continuas ponens sed et per haec et per illa subtexens iustorum uitam quod 
utique et hic fecit Intuere enim uidit concipientem uirginem in turbationem ipsum et ultimum 
tumultum inmisit hoc In adulterium enim incidisse puellam suspicatus est sed adstitit confestim 
angelus et suspicionem soluens et timorem hunc destruens et puerum natum uidens gaudium 
fructificauit maximum Rursus gaudio huic periculum non paruum succedit ciuitatis turbate et 
regis furentis et eum qui natus fuerat querentis Sed tumultui huic aliud rursus succedit gaudium 
stella et magorum adoratio Rursus post uoluptatem hanc timor et periculum Querit enim ait 
herodes animam pueri et oportet fugere et humane transmigrare Miracula enim operari interim 
non oportebat Si enim ex prima etate miracula demonstrasset neque utique estimatus esset 
homo esse Propterea neque simpliciter templum plasmatur sed conceptio fit et nouem mensium 
tempus et pressure et natiuitas et oblectationes et quies per omne tempus et expectat etatem 
decentem uiris ut per omnia facile susceptibile efficiatur dispensationis mysterium Cur igitur et 
haec signa facta sunt ait a principio Propter matrem propter ioseph propter symeonem futurum 
abire ex reliquo Propter pastores propter magos propter iudeos Si enim uoluissent intendere 
cum diligentia his quae efficiebantur non parua et huic utique ad ea quae futura erant 
fructificassent Si autem neque dicunt prophetae ea quae de magis sunt ne turberis Neque enim 
omnia predixerunt neque omnia siluerunt Quemadmodum enim nichil preaudientem uidere 
aduenientes res multum faceret stuporem et tumultum ita et omnia discere dormire faceret 
auditorem et aeuangelistis nichil amplius dimitteret Si autem de prophetia dubitant iudei 
dicentes ex aegypto uocaui filium meum de ipsis dictum fuisse dicemus utique ad eos quoniam 
et haec prophetiae est lex multa multociens dici quidem de aliis compleri autem in aliis puta 
quod de symeon et leui dictum est Partibor enim eos in iacob et disseminabo eos in israel Et 
profecto non in ipsis hoc factum est sed in nepotibus et quod de chanaan a noe dictum est in 
gabaonitas nepotes chanaan euenit et quod de iacob fuit ita uidebit aliquis utique contingens 
Benedictiones enim ille quae dicunt fias dominus fratris tui et adorent te filii patris tui non in 
ipso finem acceperunt Qualiter enim formidante ipso et tremente et decemmilies ipsum 
adorante sed in nepotibus eius quod utique et hic aliquis dicet Quis enim uerior filius dei 
dicetur qui uitulum adorat et behelfegor perficit et filios sacrificat demoniis uel qui natura filius 
est et eum qui generauit honorat Quare nisi aduenisset hic non utique prophetia finem 
decentem accepisset Vide itaque qualiter id et aeuangelista enigmatice insinuat dicens ut 
impleatur monstrans quod non utique impletum esset nisi aduenisset Non autem ut contigit 
uirginem claram et illustrem hoc facit quodcumque habebat plebs uniuersa in laudis ordine hoc 
et ipsa ergo habere poterat Quoniam enim magna sapiebant et gloriabantur in aegypto 
reuersione quod ergo et propheta enigmatice insinuans dixit non allophilos reduxerunt ex 
cappadocia et assyrios ex gurgite facit et uirginis esse primatum hunc Magis autem et populus 
et patriarcha descendentes illuc et ascendentes inde ascensus huius typum complebant Etenim 
illi mortem fugientes quae erat a fame descenderunt et hic mortem quae erat ex insidiis Sed illi 
quidem descendentes a fame tunc liberati sunt Hinc autem descendens regionem omnem per 
ingressum sanctificauit Intuere itaque qualiter in medio humilium et ea quae deitatis sunt 
reuelantur Etenim angelus dicens fuge in egyptum non iniunxit eis simul cum iterantibus ire 
neque cum descenderent neque cum ascenderent Enigmaticae insinuans quod magnum habent 
coiteratorem natum puerum Qui et res omnes transmutauit mox cum apparuit et inimicos 
preparauit multa ad dispensationem hanc amministratum ire Etenim magi et barbari paternalem 
religionem relinquentes ueniunt adoraturi et augustus famulatur ei qui ex bethleem est fetui per 
preceptum descriptionis Egyptus saluat fugientem et insidias patientem suscipiens et accipit 
quandam eius quae ad ipsum est familiaritatis occasionem ut cum eum predicatum ab apostolis 
audierit et in hoc decoretur ceu ipsum prima susceperit et non palestine solius fuit hic primatus 
sed ipsa callidior facta est illa 
 
Et nunc ueniens in heremum aegypti paradyso omni meliorem heremum hanc uidebis esse 
effectam Et choros angelorum infinitos in humanis figuris et plebes martyrum et 
congregationes uirginum et omnem quidem diaboli tyrannidem dissolutam christi autem 
regnum fulgentem et poetarum et sapientum et magorum matrem et omnem speciem 
mathematicae inuenientem et aliis tradentem hanc uidebis nunc inpiscatoribus decoratam Et illa 
quidem omnia contempnentem publicanum autem et tabernaculi factorem ubique 
circumferentem et crucem premittentem Et haec bona non in ciuitatibus solum sunt sed et in 
heremis magis quam in ciuitatibus Etenim est uidere ubique regionis illius christi exercitum et 
regalem gregem et superiorum uirtutum urbanitatem Et haec non in hominibus solum sed et in 
muliebri natura effecta esse inueniet aliquis Etenim non minus uiris philosophantur non scutum 
assumentes et ascendentes equum quemadmodum honesti grecorum legislatores et philosophi 
iubent sed aliud multum difficilius suscipientes prelium Commune enim eis et uiris est bellum 
ad diabolum et potestates Et numquam nature mollicies impedimentum fit talibus 
complicationibus Non enim corporum natura sed animae electione haeae colluctationes 
iudicantur Propterea et mulieres uiris magis certate sunt multociens et preclara trophea 
statuerunt Non ita est fulgidum caelum uario stellarum choro ut heremus aegypti tabernacula 
undique nobis monachorum demonstrans Siquis ueterem aegyptum illam deo aduersam et 
furentem elurorum ancillam et muscam caninam formidantem Et trementem uidit hic sciet 
bene christi uirtutem Magis autem non necessitas est nobis antiquarum enarrationum Adhuc 
enim reliquiae amentiae illius et nunc manent in demonstrationem prioris insaniae Sed tamen hii 
qui antiquitus omnes ad tantam seipsos rescindebant insaniam de caelo et de his quae pro caelo 
sunt philosophantur rebus et derident paternales consuetudines et progenitores miseros 
estimant et philosophorum nullam habent curam Didicerunt enim ex rebus ipsis quia quae 
illorum quidem sunt uetularum ebriarum sunt inuentiones Vera autem philosophia et caelis 
digna ipsa est quae per piscatores ipsis est annuntiata Propterea et post tantam diligentiam 
dogmatum et multum uitae proprium demonstrant studium Existentia enim omnia exuti et 
mundo omni crucifixi et ultra rursus procedunt corporis operationi ad indigentium cibum 
utentes Neque enim quoniam ieiunant et uigilant uacare post diem dignum estimant sed noctes 
quidem sacris ymnis et uigiliis dies autem in orationibus et manuum operationibus consumunt 
apostolicum imitantes zelum Si enim ille orbem terrarum ad ipsum respiciente ut indigentes 
cibaret et ergasterium assumpsit et artem adeptus est et neque noctibus dormiebat hoc faciens 
multomagis nos aiunt qui heremum assumpsimus et nichil commune ad tumultus ciuitatum 
quae in heremis sunt quietis uacatione habemus in operationem spiritualem immorari iustum est 
Verecundemur igitur omnes et diuites et inopes cum illi quidem nichil penitus habentes nisi 
solum corpus et manus suas cogunt et litigant impensas hinc indigentibus inuenire nos autem 
decem milibus intus reconditis neque superflua ad hoc tanimus Quam igitur habebimus 
apologiam Dic michi Quam autem ueniam Et profecto intellige qualiter hii antiquitus erant et 
pecuniarum amatores et castrimargi cum aliis malis Illic enim erant lebetes carnium quarum 
iudei meminerunt Illic multa uentris tyrannides sed tamen ubi uoluerunt transmutati sunt et 
ignem christi suscipientes ad caelum repente simul transierunt et callidiores aliis existentes et 
ad iram et uoluntates corporum promtiores incorporales uirtutes mansuetudine et reliqua 
philosophiae impassibilitate imitantur Et siquis in regione hac iuit uidit quae dico Siquis autem 
nondum iuit in tabernaculis illis intelligat eum qui usque nunc in ore omnium est quem post 
apostolos egyptus attulit magnum et beatum antonium et reputet quia et hic in illa regione natus 
est in qua et pharao sed tamen in nullo iacturam adeptus est sed et diuina uisione dignus 
effectus est et talem demonstrauit uitam qualem christi leges exquirunt Et hoc sciet quis cum 
diligentia superueniens libro hystoriam uitae illius continenti in quo et multam uidebit 
prophetiam Etenim de his qui quae arrii sunt egrotant et prenuntiauit et dixit iacturam ex illis 
futuram deo monstrante ei tunc et ante oculos futura omnia subscribente Quod utique maxime 
cum aliis est ueritatis demonstratio id est nullum grecarum hereseon uirum talem habuisse Sed 
ut non a nobis haec audiatis litteris libri illius insudantes omnia discetis cum certitudine et 
multam erudiemini inde philosophiam Hoc autem deprecor ut non transeamus quae scripta sunt 
solum sed ut et zelemur et neque regionem neque educationem neque progenitorum malitiam 
premittamus Si uoluerimus nobis ipsis intendere nichil horum nobis erit impedimentum 
Quoniam et abraham impium patrem habuit sed non successit in iniquitate Et ezechias achaz 
sed tamen hic amicus dei effectus est Et ioseph autem in media tunc aegypto sobrietatis coronas 
indutus est Et tres pueri in babylonia media habundanti preiacente mensa summam 
demonstrauerunt phylosophiam Et moyses autem in aegypto et paulus in orbe terrarum et nichil 
nulli horum factum est impedimentum ad cursum uirtutis Haec igitur omnia intelligentes et nos 
superfluas quidem has scrutationes et occasiones ex medio auferentes eos qui pro uirtute sunt 
sudores tergamus Ita enim et deum ad maiorem bonam uoluntatem attrahemus et suadebimus in 
agone nobis cum cooperari et aeterna assumemus bona quibus omnes nos fiat fortunari Gratia 
et misericordia domini nostri ihesu christi cui gloria et imperium in secula seculorum amen


Tunc uidens herodes quod illusus esset a magis iratus est ualde 
 
Et denique non necesse erat irasci sed timere et contrahi et uidere quoniam inutilia temptat Sed 
non contrahitur Cum ingrata enim fuerit anima et incurabilis nulli cedit a deo datorum 
farmacorum Vide itaque et hunc adhuc in prioribus certantem et occisioni occisiones 
copulantem et circa precipitationes ubique delatum Velud enim a quodam demone ab ira hac et 
emulatione bachatus nullius habet curam sed et aduersus naturam ipsam insanit Et iram quae 
aduersus illudentes erat magos aduersus pueros qui nullam iniusticiam fecerant emittit Cognata 
opera his quae in aegypto facta sunt tunc in palestina audens Mittens enim ait interemit omnes 
pueros qui erant in bethleem et in omnibus terminis eius a bimatu et infra secundum tempus 
quod exquisierat a magis Hic michi cum diligentia intendite etenim multi multa fabulantur pro 
pueris his iniusticiae ea quae facta sunt incusantes Et hii quidem mitius pro ipsis aporiantur hii 
autem inuerecunde et insane Ut igitur hos quidem ab insania illos autem ab aporia id est a 
questione liberemus sustinendum est parum disputantibus nobis de causa hac Si enim hoc 
incusant quoniam despecti sunt pueri interempti incusent et militum occisionem qui petrum 
custodiebant Quemadmodum enim hic puero fugiente alii pueri pro eo qui querebatur 
occiduntur ita utique et petrum a uinculis et cathenis angelo liberante uniuocus quidam et 
eiusdem moris tyranni huius querens eum et non inueniens obseruantes eum milites interemit 
pro illo Et quid hoc est ait Hoc enim non est solutio sed aditamentum eius quod queritur Scio 
hoc et ego Et propterea in medium omnia talia fero ut omnibus unam inducam solutionem 
Quae igitur est horum solutio et quam utique poterit rationabilem causam dicere Quoniam non 
christus occisionis eis causa factus est sed crudelitas regis quemadmodum neque illis petrus sed 
amentia herodis Si enim murum effossum uel ianuas euersas uidisset posset fortassis desidiae 
incusare milites custodientes apostolum Nunc autem omnibus in eadem forma permanentibus 
et ianuis clausis adhuc existentibus et cathenis a manibus custodientium non excidentibus 
etenim erant simul cum eo ligati potuisset silogizare ex his si tamen recte decerneret ea quae 
facta sunt quia non humanae uirtutis neque malicie fuerat quod fiebat Sed diuine cuiusdam et 
paradoxa id est inoppinabilia facientis uirtutis et adorare eum qui fecit haec sed non impugnare 
custodes Ita enim deus fecit uniuersa quae fecit ut non solum custodes non tradiderit sed et 
regem per ea duxerit ad ueritatem Si autem ingratus ille apparuit quid hoc est ad sapientem 
animarum medicum et omnia in beneficio inordinate laborantis negotiantem Quod utique et hic 
est dicere Cur enim iratus es o herodes a magis illusus Non cognoscis quoniam diuinus partus 
erat Nonne tu principes sacerdotum uocasti Nonne tu scribas congregasti Nonne illi uocati et 
prophetam secum in tuum iudicium induxerunt haec antiquitus predicentem Nonne uidisti 
uetera nouis consonantia Non audisti quia et stella his ministrauit Non reueritus es barbarorum 
studium Non ammiratus es eorum liberam presentiam Non horruisti prophetae ueritatem Non 
excogitasti a prioribus et ultima Cur non ex his omnibus reputasti secundum teipsum quia non 
deceptionis magorum fuit quod factum est sed diuinae uirtutis omnia ad quod oportet 
dispensantis Si autem et deceptus es a magis quid hoc est ad pueros qui nichil inique egerunt 
Utique ait Sed herodem quidem bene priuasti excusatione et flagitiosum occisorem monstrasti 
Nondum autem sermonem qui de iniusticia est eorum quae facta sunt soluisti Etsi enim ille 
iniuste egit cur deus concessit Quid igitur utique dicemus adhoc Quodcumque semper et in 
aecclesia et in foro et ubique dicens non quiesco quod et uos uolo cum diligentia obseruare 
Regula enim quedam est ad uniuersam talem questionem nobis sufficiens Quae igitur est regula 
et quae est haec ratio Quia iniusta quidem agentes sunt multi iniusta autem pacientes nullus Et 
ut non amplius nos enigma turbet et solutionem induco uelociter Quodcumque enim utique 
patimur iniuste ab aliquo uel in peccatorum dissolutionem deus nobis reputat iniusticiam illam 
uel in mercedis retributionem Et ut manifestius fiat quod dicitur in exemplum sermonem 
ducamus Ponamus enim esse quendam famulum multas debentem domino pecunias Deinde ab 
iniquis uiris uexari famulum hunc et auferri sibi quedam suorum Si igitur dominus qui 
prohibere poterat raptorem et auarum hunc illas quidem non restituerit pecunias in his autem 
quae debentur ei a seruo reputauerit ea quae ablata sunt numquid iniqua passus est famulus hic 
Nequaquam Quid autem si et plura reddet numquid non et magis lucratus est Omni utique 
homini hoc est manifestum Hoc igitur et in quibus nos patimur reputemus Quoniam enim pro 
his quae male patimur uel peccata dissoluimus uel clariores assumimus coronas si non tot 
peccata habuerimus audi paulum dicentem ad eum qui adulterauit Tradite hunc talem sathanae 
in interitum carnis ut spiritus saluetur Et quid hoc est ait De his enim qui iniusta patiuntur ab 
aliis sermo erat non de his quae a doctoribus diriguntur Maxime quidem hic nichil est medium 
Quod querebatur enim erat hoc si pati male non erat uexatio pacienti Sed ut et ad id quod est 
propinquius ei quod queritur deducam sermonem memento dauid Qui semel tunc uidens 
iniacentem calamitati eius et decemmilibus eum improperiis lauantem uolentibus interficere 
militibus prohibuit dicens Dimittite eum maledicere ut uideat dominus humilitatem meam et 
retribuat michi bona pro maledictione hac in die ista Et in psalmis autem cantans dicebat Vide 
inimicos meos quoniam multiplicati sunt et odio iniquo oderunt me et dimitte omnia peccata 
mea Et lazarus autem propterea adeptus est remissionem quoniam decemmilia secundum uitam 
hanc passus est mala Non igitur iniqua passi sunt qui iniqua passi sunt si uiriliter tulerint omnia 
quecumque paciuntur sed et magis lucrantur siue a deo plagas perpessi fuerint siue a diabolo 
flagellati fuerint Et quale habuerunt peccatum pueri hii ait ut hoc dissoluerent De his enim qui 
in etate iam facti sunt et multa deliquerunt decenter utique aliquis haec dicet Qui autem ita 
acerbum sustinuerunt finem qualia peccata per ea quae passi sunt deposuerunt Non audisti me 
dicentem quia si peccata non fuerint mercedis retributio illic fit his qui hic male paciuntur Quid 
igitur iacture passi sunt pueri interempti in causa hac et ad non tumultuosum uelociter deducti 
portum Quoniam multa et magna multociens erant ait bona si uixissent directuri Sed propter 
hoc non paruam eis prerecondit mercedem quia in causa tali dissoluerunt uitam Sed aliter est Si 
enim magni quidam futuri essent pueri nequaquam dimisisset preripi Si enim eos qui in malicia 
continue sunt futuri uiuere cum tanta fert longanimitate multomagis hos neque siuisset ita 
auferri si preuidisset magna quedam eos perfecturos Et hii enim sunt sermones qui super hoc a 
nobis sunt non tamen hii sunt uniuersi sed sunt et alii his ineffabiliores quos cum certitudine 
nouit ipse qui haec dispensauit Dimittentes igitur ipsi certiorem in his comprehensionem ad ea 
quae deinceps sunt transeamus et in eorum calamitatibus erudiamur omnia ferre uiriliter Etenim 
non parua tragedia tunc assumpsit bethleem raptis pueris a matrum papillis et ad iniustam hanc 
adductis occisionem Si autem adhuc pusillanimis et minor es ea quae in his est philosophia 
disce finem eius qui haec ausus est Et post parum assumpsit eum uindicta et flagicii huius 
decentes dedit penas morte execrabili eo quod ausus est miserabiliorem dissoluens uitam et alia 
infinita male passus est Quae omnia scietis ioseppi de his hystoriam pertranseuntes Quam ut 
non longum facerem sermonem et continuitatem diuiderem non necessarium esse estimauimus 
presentibus imponere Tunc impietum est quod dictum est per ieremiam prophetam dicentem 
Vox in rama audita est rachel plorans filios suos et noluit consolari quia non sunt Quoniam 
enim horrore impleuit auditorem haec enarrans occisionem uiolentam iniustam crudelem 
iniquam mitigat hoc rursus dicens Quoniam non nequeunte deo prohibere haec facta sunt neque 
ignorante sed preuidente et predicente per prophetam Ne igitur tumultueris neque decidas ad 
ineffabilem eius prouidentiam respiciens quam et per quae operatur et per quae concedit 
maxime est uidere Quod nimirum et alio loquens discipulis enigmatice insinuauit Quoniam 
enim iudicia et inductiones et mundi prelia et implacabilem pugnam eis predicebat retinens 
eorum animas et mitigans ait Nonne duo passeres asse ueneunt Et unus ex ipsis non cadet in 
terram sine patre uestro qui est in caelis Haec autem dixit monstrans quia nichil ignorante eo fit 
sed sciente quidem omnia non tamen omnia operante Ne igitur ait turbemini neque tumultum 
paciamini Qui enim sciuit quae patimini et prohibere poterat manifestum quia prouidens uobis 
et procurans non prohibet Quod et in temptationibus nostris intelligere oportet et sufficientem 
hinc assumemus consolationem Et quid ait commune est racheli ad bethleem fortassis aliquis 
dicet Rachel enim ait plorans filios eius Quid autem est rame comune ad rachelem Rachel 
mater fuit beniamin Et cum mortua esset in yppodromum eam sepelierunt qui prope uillam hanc 
erat Quoniam igitur et sepulchrum prope erat et sors pueri huius beniamin rachelis erat rama 
enim beniamindis tribus erat et a principe tribus et a loco sepulchri decenter rachelis pueros 
occisos uocat Deinde monstrans quia incurabile erat quod contigerat et ulcus crudele erat ait 
noluit consolari quia non sunt Rursus et hi erudimur hoc quod et ante dixi nequaquam turbari 
cum ea quae efficiuntur dei promissioni fuerint contraria Ecce denique adueniente ipso in 
salutem populi magis autem in salutem orbis terrarum qualia facta sunt proemia In fuga quidem 
fuit mater in calamitates autem intolerabiles patria incidit et ausus ipse est homicidium omnis 
homicidii amarissimum et planctus et luctus multus et dolores ubique Sed ne turberis Assueuit 
enim semper per contraria dispensationes suas complere maximam suae uirtutis tribuens nobis 
demonstrationem Ita enim et discipulos suos inducebat et dirigere preparabat Per contraria 
dispensans contraria ut maius miraculum efficiatur Flagellati denique illi et expulsi et infinita 
pacientes mala ita flagellantes se et expellentes uicerunt Defuncto autem herode ecce angelus 
domini in sompnis apparuit ioseph dicens Cum surrexeris accipe puerum et matrem eius et uade 
in terram israel Non adhuc ait fuge sed uade Vides rursus post temptationem remissionem 
Deinde post remissionem periculum rursus Ab exulatione enim dimittebatur et ad propriam 
redibat regionem et interfectorem puerorum occisum uidit Vadens autem ad domum rursus 
reliquias priorum inuenit periculorum id est filium tyranni uiuentem et regnantem Et qualiter 
archelaus regnauit in iudea iudeae pontio pilato duce existente recens erat finis nuper effectus 
Et nondum in multa erat diuisum regnum sed ut nunc defuncto illo interim filius principatum 
retinebat pro herode patre suo Etenim et fratri eius hoc nomen erat ideo apposuit aeuangelista 
pro herode patre suo Sed in iudeam formidabat ait ire propter archelaum Oportebat et galileam 
propter herodem timere Sed quoniam uillam mutauit res ergo obumbrabatur Promocio enim 
omnis aduersus bethleem erat et fines eius Occisione igitur facta extimauit ex tunc puer 
archelaus finem omnia habere et inter multos et eum qui querebatur interemptum esse Insuper 
autem et patrem cum ita dissoluisse uitam uidisset reuerentior ad procedendum ultra factus est 
et ad certandum de iniquitate Venit igitur ioseph in nazareth simul et periculum fugiens simul 
et libenter in patriam incedens ut magis confidat Et responsum suscipit de hoc ab angelo Et 
tamen lucas non dicit per responsum iuisse ipsum illuc Sed quia purgationem complentes 
omnem reuersi sunt in nazareth Quid igitur est dicere Quoniam tempus quidem est ante 
descensum in aegyptum in hystoriam deducens lucas haec dicit Neque enim utique ante 
purgationem descendere fecit illos illuc ut nichil fieret preter legem Sed expectauit purgari et 
uenire in nazareth et tunc descendere in aegyptum Deinde post ascensum iubet eos in nazareth 
uenire Ante hoc autem non responsum acceperat illuc ueniendi sed libenter morantes in patria 
sponte hoc faciebant Quoniam enim propter nichil aliud quam propter descriptionem 
ascenderunt et neque stare alicubi habebant complentes propter quod uenerunt descenderunt in 
nazareth Propterea utique et angelus eos ex reliquo requiescere faciens tribuit patriae Et neque 
hoc simpliciter facit sed et ipsum cum prophetia Ut impleatur enim ait quod dictum est per 
prophetas quoniam nazareus uocabitur Et qualis propheta hoc dixit Non circumscrutare neque 
inuestiga Multi enim propheticorum non comparent libri Et haec ex hystoria paralipomenon id 
est derelictorum utique aliquis uidebit Desides enim existentes et in impietatem continue 
incidentes haec quidem dimiserunt perire haec autem ipsi combusserunt haec autem inciderunt 
et hoc quidem ieremias enarrat hoc autem qui quartum composuit regum librum dicens Post 
multum tempus uix deuteronomion inuentum esse suffosum alicubi et non apparens Si autem 
non existente barbaro aliquo ita libros tradiderunt multomagis barbaris superuenientibus 
Quoniam et apostoli multis in locis nazareum uocant quia predixerunt prophetae Hoc igitur 
obumbrabat prophetiam quae erat de bethleem Nequaquam Sed hoc ipsum quidem maxime 
mouebat et ad scrutationem erigebat eorum quae de ipso dicuntur Ita denique et nathanahel ad 
questionem quae de ipso est uenit dicens Ex nazareth potest aliquid bonum esse Etenim erat 
humilis haec uilla Magis autem non solum abiecta erat haec uilla sed et omnis pars galileae 
Propterea dixerunt pharisei Interroga et uide quoniam propheta ex galilea non surrexit sed 
tamen ipse neque inde uerecundatur uocari monstrans quia nullo indiget humanorum Et 
discipulos ex galilea eligit Ubique inuestigationes incidens eorum qui desides esse uolunt et 
monstrans quia nullius exteriorum est nobis necessitas si uirtutem adepti fuerimus Propterea 
neque patriam eligit Filius enim hominis ait non habet ubi caput reclinet Et herode insidiante 
fugit et in presepe natus reclinatur et in diuersorio manet et matrem humilem accipit docens 
nos nichil tale ignominiosum esse estimare Et humanum ex ipsis proemiis conculcans tumorem 
et solius esse uirtutis precipiens 
 
Quid enim in patria magna sapis cum ad omni orbe terrarum alienum te esse iubeam ait cum 
possibile sit tibi effici talem ut totus mundus non sit te dignus Ita enim haec contemptibilia sunt 
ut neque a philosophis grecorum digna estimuntur cura aliqua sed exteriora uocentur et ultimam 
regionem detineant Quamuis paulus assumat haec ait ita dicens Secundum electionem autem 
dilecti propter patres Sed dic quando et de quibus et ad quos loquens Ad eos enim qui ex 
gentibus erant et maxime tumebant in fide et aduersus iudeos insurgebant et ex hac uehementer 
eos rescindebant Diminuens quidem illorum tumorem hos autem adtrahens et ad eundem 
excitans zelum quoniam cum de illustribus illis et magnis uiris loqueretur audi qualiter ait Qui 
autem haec dicunt ostendunt quoniam patriam exquirunt et siquidem illius meminissent aqua 
exierunt haberent utique tempus reuertendi Nunc autem aliam meliorem concupiscunt Et rursus 
post fidem mortui sunt hii omnes cum non reportauerint promissiones sed alonge eas uiderint 
et amplexati fuerint Et iohannes autem his qui ad eum ueniebant dixit Ne uideamini dicere 
quoniam patrem habemus abraham et paulus rursus non enim omnes qui ex israel sunt hii israel 
sunt neque qui filii carnis sunt hii filii sunt dei Quid enim samuhelis pueri utilitatis habuerunt 
dic michi ex nobilitate patris non facti uirtutis patris heredes Quid autem qui moysi fuerunt 
lucrati sunt cum non zelati fuerint eius diligentiam Quo circa neque successerunt in principatu 
Sed ipsi quidem ipsum inscripserunt sibi patrem plebis autem ducatus ad alium transiuit filium 
secundum uirtutem eius factum Quid autem timotheus iacture perpessus est a patre greco 
existens Quid autem rursus noe filius lucratus est seruus ex libero factus Vides qualiter non 
sufficit patris ingenuitas natis ad preminentiam Electionis enim malicia nature leges deuicit Et 
non solum eum a nobilitate quae est ad genitorem sed et a libertate expulit Quid autem et esau 
Nonne filius erat ysaac et genitorem habebat superstantem sibi Sed et pater studebat et cupiebat 
participare eum suis benedictionibus Et ipse pro hoc omnia quae uidebantur faciebat sed tamen 
quia peruersus erat nichil horum ei profuit Sed et natura primus existens et patrem secum 
omnia agentem habens quoniam deum non habebat secum ab omnibus excidit Et quid dico 
homines filii dei facti sunt iudei nichil a nobilitate hac lucrati sunt Si autem filius dei aliquis 
factus si non nobilitatis huius cura dignam uirtutem demonstrauerit punitur uehementer quid 
michi progenitorum et auorum nobilitatem profers in medium Neque enim in ueteri testamento 
solum sed et in nouo contigisse hoc inueniet aliquis Quotcunque enim acceperunt ipsum ait 
dedit eis potestatem filios dei fieri Sed tamen filiorum horum multis nichil utilitatis illatum esse 
a patre paulus dixit Si enim circumcidamini ait christus uobis nullo proderit Si autem christus 
nichil prodest his qui nolunt sibi ipsis intendere qualiter homo proficiet Ne igitur neque in 
nobilitate neque in diuiciis ita dispositorum magnum sapiamus Neque in inopia frangamur sed 
illas queramus diuitias quae sunt in operibus bonis Illam fugiamus inopiam quae in malicia 
constituit nos Propter quam et diues ille inobs erat Ideoque neque guttae factus est dominus etsi 
multam pro ea fecerit supplicationem Et profecto quis utique ita fiet inobs apud nos Non est 
aliquis Etenim qui ultima fame liquantur guttam habere possunt et non guttam solam sed et 
multo ampliorem mitigationem Sed nequaquam hoc diues ille habebat sed et usque adhoc inops 
erat Et quod utique difficilius erat quia neque mitigare undecumque inopiam possibile ei erat 
Quid igitur circa pecunias iniamus cum in caelum nos non inducant Dic enim michi si rex 
quidam terrestris dixisset quia diuitem impossibile est in palatiis fulgere uel honorem assumere 
aliquem numquid non utique omnes despicientes proicerent pecunias Deinde si ab honore 
quidem qui in inferioribus est palaciis nos expulerint contemptibiles erunt caelorum autem rege 
per singulos dies clamante et dicente quia difficile est cum ipsis superuenire his quae sunt ante 
sacra illa hostia non proiciemus omnia et non desistemus ab omnibus rebus ut cum libera faciae 
in regnum ingrediamur Et qua uenia digni sumus ea quae prohibent eam quae illic est uiam cum 
multo circumuallantes studio et non solum in arca sed et in terra occultantes cum possibile sit 
caelorum custodiae ea tribuere Quia nunc idem facis quale siquis agricola frumentum accipiens 
ut seminet pinguem aream dimittens eam aream in lacum frumentum omne suffoderit ut neque 
ipse assumat et frumentum corruptum pereat Sed quae est haec multa earum cura cum haec 
aduersus eas incusemus Non paruam quandam mitigationem ait fert scire quod cum stabilitate 
nobis deposita sunt intus omnia Scire quidem igitur quod deposita sunt mitigatio est etsi enim 
ex tunc non famem times sed alia difficiliora propter depositionem hanc timere necesse est 
mortes prelia insidias Si autem fames unquam assumet ciuitatem rursus plebs a uentre coacta 
dexteram armabit aduersus tuam domum Magis autem cum haec feceris tu et famem in ciuitates 
inducis et fame difficilius hoc baratrum tuae construis domui Famis enim necessitate non uidi 
aliquos defunctos esse uelociter Etenim est multa multis ex locis excogitare ad mali huius 
mitigationem Per pecunias autem et diuicias et tales negotiationes multos interemptos monstro 
hos quidem occulte illos autem publice Et multis quidem talibus exemplis plene sunt uiae 
multis autem iudicia et fora Et quod dico uias et iudicia et fora Etenim mare ipsum uidebis 
sanguinibus impletum Non enim utique terrae dominata est tyrannis haec sed et in pelagos est 
uegetata cum multa amentia Et hic quidem nauigat propter aurum hic autem occiditur propter 
hoc ipsum Rursus et eadem tyrannis hunc quidem negotiatorem fecit illum autem homicidam 
Quid igitur infidelius unquam est mammona cum propter eum absentetur et periclitetur et 
occidatur Sed quis miserebitur ait incantatoris a serpente morsi Oporteret enim scientes 
crudelem tirannidem fugere seruitutem et dissoluere perniciosum desiderium Et qualiter ait hoc 
est possibile si aliud inducis desiderium quae est caelorum Qui enim desiderat regnum deridet 
auariciam qui factus est christi seruus non est seruus mammone sed et dominus persequentem 
enim se fugere assueuit fugientem autem persequi Non ita persequentem honorat ut 
contempnentem se Nullum ita deridet ut desiderantem se Non deridet autem solum sed et 
decemmilibus eos circumuallat uinculis Soluamus igitur uel sero difficiles has catenas Quid in 
seruitutem redigis rationalem animam irrationali materiei matri decemmilium malorum Sed 
heu de derisione Nos quidem enim cum eo preliamur sermonibus ipse autem nos impugnat per 
opera et ducit ubique et circumfert quemadmodum argento emptos et flagellatos dehonorans 
quo quid fiet unquam turpius et inhonorabilius Si enim materies insensibiles non uincimus 
qualiter uirtutes incorporeas uincemus Si terram abiectam et lapides proiectibiles non 
contempnimus qualiter principatus et potestates subiciemus Qualiter sobrietate erudiemur Si 
enim argentum fulgidum nos stupefacit quando pulcritudinem uisus poterimus transcurrere 
Etenim ita quidam dediti ad hanc sunt tirannidem ut et ab ipso uisu auri pociantur aliquid gauisi 
dicant quia et oculis prodest nomisma auri apparens Sed ne ludas taliter o homo Nichil enim ita 
offende oculos corporis et animae ut horum desiderium Haec itaque iniqua concupiscentia 
uirginum illarum lampades extinxit et a thalamo abiecit Hic uisus qui oculis prodest ut dicis 
miserum iudam non dimisit audire domini uocem sed et in laqueum duxit et medium crepare 
fecit et post illa omnia in gehennam immisit Quid ergo hac fiet umquam iniquius Non materia 
pecuniarum dico sed concupiscentia earum intemporanea et insana Etenim sanguines humanos 
stillat et occisionem uidet et fera omni est difficilior et rescindens aduenientes quod multo 
deterius est neque scissiones has permittit sentire Cum enim deceret eos qui talia paciuntur ad 
transeuntes manum extendere et eos in auxilium uocare hii et gratias reddunt de talibus plagis 
Quo quid fiet umquam miserabilius Haec igitur omnia intelligentes fugiamus incurabilem hanc 
egritudinem curemus eius morsus et longe desistamus a tali iactura ut et hic stabilissimam et 
inturbabilem uiuamus uitam et futuris pociamur thesauris Gratia et misericordia domini nostri 
ihesu christi cum quo patri gloria simul cum sancto spiritu nunc et semper et in secula 
seculorum amen


In diebus illis uenit iohannes baptista predicans in heremo iudeae et dicens Penitentiam agite 
appropinquauit enim regnum caelorum 
 
Quibus diebus illis Neque enim tunc cum puer erat et in nazareth erat sed et post triginta annos 
uadit iohannes quemadmodum et lucas testatur Qualiter igitur ait in diebus illis Consuetudo 
semper est scripturae hoc uti modo non solum cum dicit quae contingunt in eo quod deinceps est 
tempore sed et cum ea quae post multos posteriores annos contingent enarrat Ita ergo et quando 
in monte oliuarum ei sedenti aduenerunt discipuli et de aduentu eius discipuli querebant et de 
ierosolimae captione et profecto noscitis quantum est medium alterutris temporis dicens enim 
effossionem metropoleos et sermonem qui erat de his complens cum deberet transire ad 
sermonem qui est de consummatione induxit tunc et haec erunt non coniungens tempora 
indicendo tunc sed illud solum monstrans tempus in quo haec contingere debebant quod et 
nunc facit dicens in diebus illis Non enim eos qui deinceps erant dies manifestans hoc posuit 
sed illos in quibus contingere debebant quae narrare preparabatur Et cur post triginta annos ait 
ad baptismum uenit ihesus Soluturus erat legem post baptismum hoc Propterea usque ad hanc 
aetatem quae omnia suscipit peccata manet ipsam uniuersam implens ut nullus dicat quoniam 
ideo quia non potest eam implere soluit Neque enim semper omnes nobis instant passiones sed 
in prima quidem aetate multa est ignorantia et pusillanimitas In ea autem quae est post illam 
uehementior est uoluptas et post hanc rursus pecuniarum concupiscentia Propterea omnem 
aetatem expectans et per omnem aetatem implens legem sic ad baptismum postea uenit ipsum 
superapponens aliorum mandatorum impletioni Quoniam enim baptisma ultima fuit ei legalium 
directio audi quid ait Ita decens nobis est implere omnem iusticiam Quod autem dicit tale est 
Omnia legalia perfecimus nullum transgressi sumus mandatum Quoniam igitur hoc solum 
derelictum est oportet et hoc apponere et ita omnem implebimus iusticiam Iusticiam enim hic 
uocat impletionem uniuersorum mandatorum Sed quoniam christus quidem propter hoc ad 
baptismum uenit manifestum est ex hoc quod dixi Cur autem baptismum hoc ei excogitatum 
est Quoniam enim non ex se zacharie puer sed deo mouente ipsum ad hoc uenit et lucas id 
ostende dicens Verbum domini factum est super ipsum hoc est preceptum et ipse autem ait 
Qui misit me baptizare in aqua ille michi dixit Super quem uideris spiritum descendentem uelut 
columbam et manentem super eum hic est qui baptizat in spiritu sancto Quare missus est 
baptizare Et rursus et hoc baptista manifestum nobis facit dicens quoniam ego nesciebam 
ipsum sed ut manifestetur israeli propterea ueni in aqua baptizans Etsi ipsa fuit sola causa 
qualiter ait ipsum lucas dicere quoniam ueni in regionem quae est circa iordanem predicans 
baptismum penitentiae in remissionem peccatorum Quamuis non habebat remissionem sed hoc 
donum erat baptismatis quod postea datum est In hoc enim consepulti sumus et uetus noster 
homo tunc simul crucifixus est et ante crucem nusquam apparet remissio existens Ubique enim 
sanguini eius hoc reputatur Et paulus autem ait sed abluti estis sed sanctificati estis non per 
baptisma iohannis sed in nomine domini nostri ihesu christi et in spiritu dei nostri Et alio autem 
ait Iohannes quidem predicauit baptismum penitentiae et non dicit remissionis ut credant in 
eum qui uenit post ipsum Cum nondum enim hostia oblata esset neque spiritus descendisset 
neque peccatum solutum esset neque inimicitia destructa esset neque maledictio interempta 
esset qualiter deberet remissio fieri Quid igitur est in remissionem peccatorum Insensati erant 
iudei et propria nequaquam sentiebant peccata sed ultimis existentes obnoxii malis iustificabant 
seipsos ubique quod maxime eos disperdiderat et a fide abduxerat In hoc igitur et paulus 
incusans eos dixit Quoniam ignorantes dei iusticiam et suam querentes statuere iusticie dei non 
sunt subiecti Et rursus Quid igitur dicemus quoniam gentes quae non persequuntur iusticiam 
assumpserunt iusticiam Israel autem persequens legem iusticiae ad legem iusticiae non 
peruenit Propter quid Quoniam non ex fide sed ut ex operibus Quoniam igitur haec erat causa 
malorum aduenit iohannes nichil aliud faciens quam in excogitationem eos ducens propriorum 
peccatorum hoc denique et forma eius manifestabat penitentie et confessionis existens hoc et 
predicatio monstrabat Nichil enim aliud dixit sed facite fructus dignos penitentie Quoniam 
igitur non accusare propria peccata ut et paulus monstrauit resilire eos faciebat a christo in 
excogitationem autem eorum uenire concupiscentiam constituit exquirendi redemptorem et 
desiderandi remissionem hoc uenit construens iohannes et suadens eis penitentiam agere non ut 
puniantur sed ut penitentia facti humiliores et condempnantes seipsos ad accipiendum 
remissionem currant Vide itaque qualiter id posuit diligenter Dicens enim quoniam uenit 
predicaturus baptismum penitentiae in heremum iudeae induxit in remissionem ac si diceret 
propterea eis suadebat confiteri et penitere de peccatis non ut punirentur sed ut facilius 
posteriorem remissionem susciperent Si enim non accusassent seipsos non utique gratiam 
quesissent non querentes autem non utique remissione potiti essent Quare hoc baptisma illi 
uiam prefaciebat baptismati Ideoque dicebat ut credant in uenientem post ipsum Cum predicta 
autem et hanc aliam causam ponentes baptismatis Neque enim equale erat circuire domos et 
circumducere christum per manum assumptum et dicere in hunc credite et omnibus 
aduenientibus et uidentibus beatam allatam esse uocem et alia omnia perfecta esse Propterea 
uenit ad baptismum Etenim baptizantis suspicatio et rei materia omnem ciuitatem trahebat et ad 
iordanem uocabat et theatrum factum est magnum Propter hoc eos et aduenientes contrahit et 
suadet nichil magnum de seipsis imaginari Monstrans ultimis existentes obnoxios malis nisi 
penituerint et progenitores relinquentes et in illis exultare susceperint eum qui aduenit Etenim 
coobumbrata erant quae secundum christum erant interim et estimabatur a multis mortuus esse 
propter occisionem in bethleem factam Etsi enim duodecim annorum factus manifestauit 
seipsum sed uelociter et coobumbrauit rursus Propterea preclarorum proemiorum et excelsioris 
principii necessitas erat Ideoque primum tunc quae nunquam audierunt iudei neque a prophetis 
neque ab aliis aliquibus predicat clara uoce celorum et eius quod illic est regni rememorans et 
nichil de terra dicens de reliquo Regnum autem hic presentiam eius priorem et ultimam ait Et 
quid hoc ad iudeos ait Neque enim sciunt quid dicis Propter hoc enim sic dico ait ut ab 
incertitudine eorum quae dicuntur erecti ueniant ad querendum eum qui predicatur Si ergo 
aduenientes bona spe extollebat ut et multi publicani et milites interrogarent quid oportet facere 
et qualiter suam uitam dispensare Quod erat signum ab huius uitae rebus liberandi et ad alia 
maiora inspiciendi et futura somniandi Etenim omnia quae uidebantur et dicebantur ad 
excelsiorem eos ducebant scientiam Intellige itaque quam magnum erat uidere hominem post 
triginta annos descendentem ab heremo principis sacerdotum filium non indigentem aliquo 
humanorum unquam et undique existentem uenerabilem et isaiam habentem secum Aderat 
enim et hic ipsum predicans et dicens hic est quem clamantem adesse dixi et in heremo clara 
uoce omnia predicantem Tantum enim studium prophetis de his rebus factum est ut non solum 
dominatorem sui ipsorum sed et eum qui amministraturus erat ei ex multo ante tempore 
predicauerint Et non solum eum dicerent sed et locum in quo moraturus erat et modum 
predicationis quem adueniens docturus erat et correctionem ab eo futuram Vide itaque qualiter 
ad eundem intellectum ueniunt etsi non ad eadem uerba et propheta et baptista Propheta enim 
ait quia aderit dicens parate uiam domini rectas facite semitas eius Ipse autem adueniens dixit 
facite fructus dignos penitentiae quod aequale est ei quod dicit parate uiam domini Vides 
quoniam et per quae propheta dixit et per quae ipse predicauit unum hoc manifestatur solum 
quoniam preficiens et preparans uiam aduenit non donum largiens quod erat remissio sed 
preparans animas suscepturorum deum uniuersorum Lucas autem et amplius quid ait Non enim 
proemium dicens quieuit sed et omnem ponit prophetiam Omnis enim uallis ait implebitur et 
omnis mons et collis humiliabitur et erunt praua indirecta et aspera in uias planas et uidebit 
omnis caro salutare dei Vides qualiter preassumens propheta omnia dixit et plebis concursum 
et rerum ad melius transmutationem et predicationis leuitatem et causam omnium quae fiebant 
etsi tropice haec posuit Etenim erat prophetia quod dicebatur Cum enim dicat omnis uallis 
implebitur et omnis mons et collis humiliabitur et erunt aspere in uias planas et humiles 
exaltatos monstrat et superbos humiliatos et legis difficultatem in leuitatem fidei transmutatam 
Non amplius enim erunt sudores et labores ait sed gratia et uenia peccatorum multam tribuentes 
salutis facilitatem Deinde horum causam ponit dicens quoniam uidebit omnis caro salutare dei 
Non amplius iudei et proseliti solum sed et omnis terra et mare et uniuersa hominum natura Per 
praua enim omnem corruptorum uitam enigmatice insinuauit publicanos et adulteros et 
latrones et magos qui existentes peruersi prius rectam postea incesserunt uiam quod nimirum 
et ipse dixit Quoniam publicani et adulteri precedent uos in regnum Et per alia autem uerba 
manifestauit propheta rursus hoc idem ita dicens Tunc lupi et agni simul pascentur 
Quemadmodum enim hic per montes et ualles inequales mores in unam philosophiae equalitatem 
mixtos esse dixit ita et illic irrationalium consuetudinibus diuersos hominum modos 
demonstrans rursus in unam eam pietatis consonantiam coniunctos esse dixit et illic rursus 
causam ponens quae est haec Erit enim ait qui exurgit principari gentium in ipso gentes 
sperabunt Quod nempe et hic dixit ait quoniam uidebit omnis caro salutare dei Ubique 
manifestans quod ad fines orbis terrarum effundetur aeuangeliorum horum uirtus et cognicio a 
ferali modo et duricie mentis in mansuetudinem multam et simplicitatem transmutans hominum 
genus Ipse autem iohannes habebat indumentum suum ex pilis camelorum et zonam pelliciam 
circa lumbos suos Vides qualiter haec quidem prophetae predixerunt haec autem aeuangelistis 
reliquerunt Ideoque matheus et prophetias ponit et quae a seipso erant apponit Neque hoc 
superfluum existimans esse de stola iusti dicere Etenim erat mirabile et paradoxum id est 
inopinabile in humano corpore tantam pacientiam uidere quod utique et iudeos magis attrahebat 
magnum heliam in ipso uidentes et ad beati illius memoriam ex his quae uidebantur tunc missos 
magis autem et ampliorem stuporem Ille enim et in ciuitatibus et in domibus ferebatur hic 
autem continue heremum ex fasciis ipsis habitauit Oportebat enim precursorem eius qui omnia 
uetera soluiturus erat puta laborem maledictionem tristiciam sudorem habere quedam et 
ipsum simbola id est signa talis donationis et superiorem esse illa condempnatione Neque enim 
terram seuit neque aream scidit neque sudore faciei panem comedit sed fuit sine preparatione ei 
mensa et facilior mensa amictus et in preparatior amicto habitatio Neque enim tecto neque 
cubili neque mensa neque alio aliquo horum indiguit sed quidam angelicus in carne hac 
monstrabatur Propterea cilicinum indumentum ipsi erat ut per figuram erudiat ab humanis 
desistere et nichil commune habere ad terram sed ad priorem recurre nobilitatem in qua erat 
ante quam indiguisset uestimentis et circum amictu adam sic et regni et penitentiae habebat 
simbola id est figuras illas Et ne michi dicas unde ei cilicinum uestimentum et zona heremum 
habitanti Si enim hoc aporiaberis et alia plura queres qualiter in hyeme et aestu morabatur in 
solitudine et maxime in molli corpore et immatura aetate qualiter suffecit puerilis carnis natura 
tante inequalitati aeris et mense ita alteratae et alii solitudinis miseriae Ibi igitur sunt grecorum 
philosophi qui inaniter et uane caninam inuerecundiam zelati sunt Quae enim utilitas in dolio 
reclusionis cum et talia impudica postea fecerint Etenim et anulos et phialas et famulos et 
famulas et multas alias superfluitates congregauerunt in alterutram immoderantiam incidentes 
Sed non hic fuit talis sed uelut caelum heremum omnem habitauit certissimam philosophiam 
demonstrans et inde ut angelus quidam ex caelis ad ciuitates descendebat athleta pietatis 
existens et orbis terrarum coronator et philosophus digna caelorum philosophia Et haec erant 
nondum peccato soluto nondum lege quiescente nondum morte ligata nondum aeneis portis 
effractis sed adhuc ueteri dominante urbanitate Talis est nobilis anima et erecta Etenim ubique 
prosilit et preiacentes superexcede foueas quemadmodum et paulus in noua faciebat urbanitate 
Sed cur ait et zona cum uestimento utebatur Consuetudo hoc ueteribus erat ante quam in molle 
hoc et effusum exissent schema Sic itaque et petrus apparet cinctus et paulus Virum enim ait 
cuius est zona haec Et helias autem ita erat constrictus et quisque sanctorum quia erant semper 
in opere scilicet in itineribus uel de alio aliquo necessariorum habentes studium Et quia 
decorem omnem conculcabant et duram uitam omnifariam meditabantur quod et ipsum 
maximam uirtutis laudem esse ait christus ita dicens Quid existis in desertum uidere Hominem 
mollibus uestimentis indutum Ecce qui mollibus uestiuntur in domibus regum sunt Si autem 
ille qui purus ita erat et caelo clarior super prophetas uniuersos et quo maior nullus factus est et 
tantam liberam presentiam habebat ita seipsum dura uita cogebat fluentem quidem lasciuiam 
cum diuiciis expuens ad duram autem hanc uitam seipsum ducens quam habebimus 
excusationem qui post tantum beneficium et infinita honera peccatorum neque minimam 
particulam confessionis eius demonstramus sed ebrii sumus et castrimargi et unguento olentes 
et in scena euncium mulierum in nullo melius dispositi et undique nosmetipsos mollificamus et 
diabolo facile captabiles facimus Tunc exibat ad ipsum omnis iudea et ierosolima et omnis 
regio quae erat circa iordanem et baptizabantur ab ipso confitentes peccata sua Vides quantum 
potuit presentia prophetae qualiter omnem plebem erexit qualiter eos in excogitationem duxit 
propriorum peccatorum Etenim erat miraculo dignum uidere inhumana figura talem 
demonstrantem seipsum et tanta utentem libera presentia et aduersus omnes ut in pueros 
insurgentem et multam a facie fulgidam gratiam habentem Conferebat autem in stuporem et 
quod post multum tempus propheta hic apparebat Etenim dereliquerat eos gratia prophetarum et 
post longum tempus reuersa erat ad eos Et predicationis autem modus extraneus et alteratus 
existens ad id proderat Nichil enim assuetorum audiebant puta prelia et sediciones et uictorias 
inferiores et fames et pestilentias et babilonios et persas et ciuitatum captionem et alia 
consueta sed caelos et illud quod illic est regnum et supplicium quod est in gehenna Propterea 
et apostatis qui secundum heremum cum iuda et theuda erant non ante multum tempus occisis 
omnibus non facti sunt desidiores ad eum qui illic erat exitum Neque enim in eadem eos 
uocabat puta in tyrannidem et sedicionem et nouam factionem sed ut ad superius deducat 
regnum Ideoque neque retinebat eos circumferens secum in heremo sed baptizans et de 
philosophia erudiens sermones dimittebat per omnia eos docens omnia quidem quae in terra 
despicere futura autem concupiscere et ad ea per singulos dies festinare 
 
Tunc utique et nos zelemur et lasciuias et ebrietatem relinquentes ad constrictam transmutemur 
uitam Etenim confessionis est tempus et indoctis et baptizatis His quidem ut penitentiam 
agentes sacris pociantur misteriis his autem ut abluti in baptismate a sordibus pura conscientia 
ad mensam adueniant Desistamus igitur ab humida hac et dissoluta uita Non enim est simul et 
confiteri et lasciuire Et haec doceat uos iohannes ab indumento ab esca a domo Quid igitur 
Ita iubes nos constrictos esse ait Non iubeo sed consulo et moneo Si autem non possibile uobis 
est hoc saltim in ciuitatibus existentes demonstremus penitentiam Etenim in ianuis est 
iudicium Si autem et longius esset neque ita audere oporteret cuiusque enim finis uitae 
consummationis habet uirtutem ei qui uocatus est Quoniam autem et in ianuis est audi paulum 
dicentem Nox precessit dies autem appropinquauit et rursus Veniet enim qui uenit et non 
tardabit Etenim signa iam completa sunt quae uocant diem illam Predicabitur enim ait hoc 
aeuangelium regni in toto mundo in testimonium omnibus gentibus et tunc ueniet finis 
Intendite cum certitudine ei quod dicitur non dixit quando credetur ab omnibus hominibus sed 
quando predicabitur apud omnes Ideoque dixit in testimonium gentibus monstrans quia non 
expectat omnes credere et tunc aduenire In testimonium enim hoc est in accusationem in 
redargutionem in condempnationem eorum qui non crediderunt Sed nos haec audientes et 
uidentes dormimus et somnia uidemus quemadmodum in profunda nocte stupidi In nullo enim 
somniis meliores sunt presentes res etsi benigne fuerint etsi tristes Ideoque deprecor iam 
excitari et ad solem iusticie respicere Nullus enim dormiens solem uidere potest neque 
letificare uisum pulcritudine radii sed quecumque utique uiderit omnia ut in somnio uidet 
Propterea multe nobis indigentia est confessionis et multarum lacrimarum Et quoniam sine 
dolore dispositi sumus delinquentes Et quoniam magna sunt peccata et uenia maiora Et quod 
non mentior testes sunt plures eorum qui audiunt Sed tamen etsi uenia sint maiora penitentiam 
agamus et coronas assumamus Penitentiam autem dico non a prioribus desistere solum malis 
sed et maiora demonstrare bona Facite enim ait fructus dignos penitentia Qualiter autem 
faciemus Si contraria operabimur quale quid dico Rapuisti aliena Da et quae tua sunt ergo 
multo adulterasti tempore abstine et a muliere tua determinatis diebus continentiam erudi 
Conuitiatus es et precussisti transeuntes benedic ex reliquo conuiciantes Et benefac plagam 
inferentibus Non enim sufficit ad sanitatem nobis sagit tam extrahere solum sed et uulneri 
farmaca superapponere Lasciuisti et ebrius factus es anteriori tempore ieiuna et potui aquae 
intende ut iacturam quae inde facta est destruas Vidisti incontinentibus oculis pulcritudinem 
alienam neque uniuersaliter uideas mulierem ex reliquo ut in ampliori constituaris stabilitate 
Declina enim ait a malo et fac bonum Et rursus Prohibe linguam tuam a malo et labia tua ut 
non loquantur dolum Sed dic michi et bonum Inquire pacem et persequere eam Non eam quae 
ad homines est dico solum sed et eam quae ad deum Et benedixit persequere Abacta enim est et 
expulsa Et terram relinquens ad caelos abiit Sed poterimus eam rursus reducere si uoluerimus 
presumptionem et superbiam et omnia prohibentia eam expellentes sobriam hanc et subtilem 
persequi uitam Nichil enim ira et audacia difficilius Ipsa enim tumidos et seruituti dignos 
operatur Per illud quidem derisibiles per hoc autem odibiles faciens et contrarias inducens 
malicias presumptionem simul et blandiciam Sed si superfluitatem quidem a passione 
abscidemus et humiles cum diligentia et excelsi cum stabilitate erimus Etenim et incorporibus 
nostris a superhabundantia distemperantiae fiunt Et quando proprios terminos relinquentia 
elementa in immoderantiam exierint tunc infinite egritudines et difficiles mortes generantur 
quod et in anima uidebit aliquis contingens Abscidamus igitur immoderantiam et salutare 
moderationis bibentes farmacum maneamus in eucrasia id est temperantia decenti Et 
orationibus cum diligentia intendamus etsi non acceperimus immoremus ut accipiamus etsi 
acceperimus quoniam suscepimus Neque enim ipse uult tardare dationem sed procrastinatione 
instantiam a nobis soffismatur Ideoque subtrahit peticionem et temptationem concedit 
multociens superuenire ut continue ad ipsum refugiamus et refugientes maneamus ita et patres 
amatores faciunt et matres quae diligunt pueros cum uiderint pueros eam quae cum eis est 
moram relinquentes et cum coetaneis ludentes multa terribilia famulos fingere construunt ut ob 
timorem cogantur ad maternum sinum confugere Ita et deus pretendit multociens minas non ut 
inducat sed ut ad seipsum attrahat Cum itaque reuersi fuerimus ad ipsum soluit timorem 
confestim quia si similes essemus in temptationibus et remissione non utique opus haberet 
temptationibus Et quid dico de nobis Etenim sanctis illis multa hinc sobrietas erat Ideoque 
propheta dicit Bonum est michi quia humiliasti me et ipse autem apostolis dixit In mundo 
tribulationem habebitis Et paulus hoc enigmatice insinuat cum dicit Datus est michi stimulus 
carnis angelus sathane ut me colaphizet Ideoque deprecans liberari a temptatione non inpetrauit 
quia multa utilitas ex ipsa superueniebat Si autem et dauid uitam pertransierimus omnem 
inueniemus ipsum in periculis clariorem existentem et ipsum et alios uniuersaliter qui erant 
secundum ipsum Etenim iob tunc magis effulsit et ioseph autem ita amplius comprobatus est et 
iacob autem et qui huius pater et qui illius et omnes quicumque unquam clariores induti sunt 
coronas a tribulationibus et temptationibus et coronati sunt et famosi effecti Quae omnia 
cognoscentes secundum sapientum sermonem ne festinemus in tempore inductionis mali sed 
unum solum eos erudiemus ferre omnia uiriliter et nichil eorum quae facta sunt multum 
inuestigare neque circumscrutari Scire enim quando oportet solui tribulationes permittentis est 
eas aduenire Illatas autem cum omni ferre gratiarum actione nostrae est bone mentis opus quod 
si contigerit omnia bona sequentur Ut igitur haec sequantur et probabiliores hic et clariores illic 
fiamus omne quodcumque superuenerit suscipiamus Gratiam recognoscentes ei qui super 
omnes scit magis id quod nobis confert et his qui genuerunt uehementius nos diligenti et has 
utrasque excogitationes secundum unumquodque periculorum in nobis ipsis cantantes 
constringemus tristiciam Glorificabimus autem in omnibus deum qui omnia pro nobis facit et 
negociatur Ita enim et insidias expellemus facile et inmarcescibilibus pociemur coronis Gratia 
et misericordia domini nostri ihesu christi cum quo patri gloria honor imperium cum sancto 
spiritu nunc et semper et in secula seculorum amen


Videns autem multos saduceorum et phariseorum uenientes ad baptisma eius dixit eis Genimina 
uiperarum quis ostende uobis fugere a uentura ira 
 
Qualiter igitur ait christus quoniam non crediderunt iohanni Quoniam non erat hoc credere 
predicatum ab ipso non suscipere Quoniam et prophetis uisi sunt intendere et legislatori sed 
tamen dixit eos non intendisse quoniam prophetatum ab ipsis non susceperunt Si enim 
credidissetis ait moysi credidissetis utique michi Et post haec autem interrogati a christo 
baptisma iohannis unde est dixerunt Quoniam si dixerimus a terra timemus turbam Si autem 
dixerimus a caelo dicet nobis qualiter non credidistis ei Quare ex omnibus his manifestum est 
quia ueniebant quidem et baptizabantur non tamen manebant in fide predicationis Etenim 
iohannes monstrat eorum maliciam ex his quos ad baptistam mittebant dicentes Si tu es helias si 
tu es christus Ideoque induxit Qui autem missi erant fuerant ex phariseis Quid igitur Nonne et 
turbe idem estimabant ait Sed turbae quidem ex mente non ficte hoc oppinabantur pharisei 
autem capere uolentes Quoniam enim confessum fuerat a castello dauid uenire christum hic 
autem de leuitica tribu erat insidias ponebant ex interrogatione ut siquid tale dixerit uelociter 
instent Hoc nimirum et ex his quae deinceps sunt manifestauit Nichil enim eorum quae 
estimabant eo confitente et ita capiunt dicentes Quid igitur baptizas si tu non es christus et ut 
discas quoniam alia quidem pharisei alia autem plebs mente uenit audi qualiter et aeuangelista 
hoc manifestauit De plebe quidem dicens quoniam ueniebant et baptizabantur ab ipso 
confitentes peccata sua De phariseis autem non adhuc similiter Sed quoniam uidens multos 
phariseorum et saduceorum uenientes dixit Genimina uiperarum quis ostende uobis fugere a 
uentura ira Pape de magna mente qualiter loquitur ad homines sanguinem semper sicientes 
propheticum et serpentibus nullo melius dispositos Qualiter et ipsis et genitoribus cum multa 
detrahit confidentia Utique ait Sed confidentia quidem multa est Quod autem queritur est si 
rationem habet aliquam confidentia haec Neque enim peccantes uidebat sed transmutatos 
ideoque neque incusare oportebat sed laudare et placere quoniam ciuitates relinquentes et 
domos currebant ut audirent predicationem Quid igitur dicemus Quoniam non presentibus 
neque his quae fiebant intendebat sed ineffabilia cordis eorum nouerat deo hoc reuelante 
Quoniam igitur magna sapiebant in progenitoribus et haec causa perditionis eis facta est et in 
desidiam immisit radicem presumptionis incidit Propter hoc et helias principes sodomorum 
uocat et populum gomorre Et alius propheta ait Nonne ut filii ethiopum uos estis et omnes ab 
hac suspicatione eos abducunt inflacionem eorum euacuantes quae infinitorum malorum facta 
est causa Sed prophetae quidem ait decenter peccantes enim uidebant Hic autem quare et 
propter quid hoc facit attractos eos uidens Ut molliores operetur Si autem aliquis cum diligentia 
intendet his quae dicuntur et laude increpationem miscebit Ammirans enim eos quoniam uel 
sero potuerunt quae impossibilia eis fere esse uidebantur haec dixit Increpatio igitur haec 
attrahentis eos magis est et preparantis uigilare Cum enim uideretur stupefactus et anteriorem 
eorum monstrat maliciam multam existentem et transmutationem mirabilem et inoppinabilem 
Quid enim factum est ait Quoniam pueri existentes illorum et ita male educati penitentiam 
egerunt Sed ad nos unde tanta facta est transmutatio Quis asperum mentis eorum mollificauit 
Quis autem insanabile direxit Et uide qualiter eos confestim ex proemiis stupidos fecit gehenne 
sermone premittens Non enim dixit quae assueta erant quis ostendit fugere uobis prelia 
barbarorum incursus captiuitates fames pestilentias sed aliud quoddam supplicium 
preenarrabat numquam eis manifestum factum ita dicens Quis ostendit uobis fugere a uentura 
ira Bene autem eos et genimina uiperarum uocauit Etenim illa fera corrumpens pressuram 
pacientem et deuorans uentrem eius ita dicitur exire in lumen quod et hii faciebant Parricidae 
patris et matris effecti et doctores suis manibus corrumpentes sed non stat usque ad 
increpationem sed et consilium inducit Facite ait fructus dignos penitentiae Non enim sufficit 
fugere maliciam sed et uirtutem oportet multam demonstrare A contrariis enim et consuetis cum 
per paruum tempus abstinueritis ad eandem ne redeatis rursus maliciam Non enim ob eadem 
ueni obque et anteriores prophetae Alterata enim presentia sunt et excelsiora quoniam et ipse 
uenit ammodo iudex ipse regni dominus ad maiorem ducens philosophiam ad caelum uocans et 
ad eas quae illic sunt commemorationes attrahens Ideoque gehenne sermonem reuelo Etenim et 
bona et tristantia immortalia sunt Ne igitur in eisdem maneatis neque assuetas premittatis 
occasiones abraham ysaac iacob progenitorum nobilitatem Haec autem dixit non prohibens 
eos dicere ex illis se esse sanctis sed prohibens non in hoc confidere uirtuti quae secundum 
animam est non insistentes et ea quae in mente erant in medium proferens et futura predicens 
Etenim postea uidentur dicentes nos patrem habemus abraham et nulli seruiuimus unquam 
Quoniam igitur hoc erat quod maxime eos in despectionem erexit et perdidit primum ipsum 
constringit Vides autem qualiter cum honore patriarchae horum facit directionem dicens enim 
ne uideamini dicere quoniam patrem habemus abraham non dixit nichil enim uobis patriarcha 
prodesse poterit sed mansuetius quodammodo et micius hoc ipsum enigmaticae insinuauit 
dicens Potest enim deus ex lapidibus his erigere filios abrahae Quidam igitur aiunt quoniam de 
gentibus haec dixit lapides eos metaphoricae uocans Ego autem et aliam intelligentiam aio 
habere quod dictum est Qualem autem hanc Ne estimetis ait quoniam si uos pereatis sine filiis 
facietis patriarcham Non est hoc Deo enim possibile est et ex lapidibus homines ei dare et 
incognationem illam ducere quoniam et a principio in sarra ita factum est Ex lapidibus enim 
generari homines simile fuit a matrice illa procedere puerum quod et propheta enigmaticae 
insinuans dixit Inspicite ad firmam petram ex qua excisi estis et ad profundum laci ex quo 
effossi estis Inspicite ad abraham patrem uestrum et ad sarram quae expressit uos Huius igitur 
prophetiae eos rememorans et monstrans quoniam et a principio ita mirabilem eum fecit patrem 
ac si et ex lapidibus ipsum fecisset possibile et nunc hoc fieri Et uide qualiter et terret et incidit 
Non enim dixit quoniam erexit iam ut non desperent de seipsis Sed quoniam potest erigere Et 
non dixit quoniam potest homines facere ex lapidibus sed quod multo maius erat et cognatos et 
pueros habrahe Vides qualiter interim amouit eos ab imaginatione quae est circa corporalia et 
refugio quod est ad progenitores ut in propria penitentia et sobrietate spem salutis habeant 
Vides qualiter carnis abiciens cognationem eam quae a fide est inducit Intuere qualiter igitur et 
per ea quae deinceps sunt auget hunc timorem et intentat agoniam Dicens enim quoniam potest 
deus ex lapidibus his erigere filios abrahae induxit iam autem et securis ad radicem arborum 
iacet per omnia sermonem terribilem faciens Etenim et ipse multam a uita propalationem 
habebat et illi uehementi indigebant uerberatione multo iam tempore terrestres effecti Quid 
enim dico ait quia casuri estis a cognatione quae est ad patriarcham et uisuri estis alios ex 
lapidibus in uestrum inductos primatum Neque enim usque ad hoc poena erit uobis sed et ultra 
procedet supplicium Iam enim ait securis ad radicem arborum iacet Nichil terribilius hac tropica 
locutione Non iacet enim terebellum acutum neque maceriei destructio neque conculcatam esse 
uineam sed securis uehementer incidens Et quod utique est difficilius quoniam et in ianuis est 
ipsa Quoniam enim prophetis continue non credentes dicebant ubi est dies domini et ueniat 
consilium sancti israel ut cognoscamus quia post multa multociens tempora quae dicebantur 
eueniebant et ab hac eos abducens mitigatione prope eos statuit mala Et hoc monstrauit in 
dicendo iam et radici eam esse abductam Nullum enim medium iam est ait sed ipsi iniacet 
radici Et non dixit ramis neque fructibus sed radici monstrans eis si desides fuerint incurabilia 
passuros mala et neque spem habituros curationis Neque enim seruus est qui aduenit ut qui 
prius uenerunt sed ipse est qui uniuersorum est dominus uehementem inducens punitionem et 
potentissimam Sed tamen et terrens rursus non dimittit eos in desperationem incidere sed 
quemadmodum superius non dixit quoniam erexit sed quoniam potest erigere filios abrahae 
terrens simul et mitigans ita et hic non dixit quoniam tetigit radicem sed quoniam iniacet et 
coniungitur radici et nullam tardationem monstrat Verumptamen et ita prope eam ducens in 
uobis esse dicit incisionem Si enim transmutemini et efficiamini meliores abscedet nichil 
operans securis haec Si autem in eisdem maneatis radicitus euellet arborem Propterea neque 
desistit a radice neque iniacens incidit Hoc quidem ut non desides sitis hoc autem ut discatis 
quoniam possibile est et in breui tempore transmutatos saluari Ideoque undique auget timorem 
erigens eos et impellens ad penitentiam Etenim a progenitoribus cadere et alios pro ipsis 
inductos esse et in ianuis esse mala et intollerabilia passuros esse quae utraque per radicem et 
securem significauit sufficientia erant et uehementer resuppinos erigere et in agone constituere 
Hoc itaque et paulus manifestans dixit Quoniam sermonem concisum faciet dominus in 
uniuerso orbe terrarum Sed ne timeas magis autem time quidem ne desperes autem Adhuc 
enim habes spem transmutationis Non enim per se explicabilis est haec enuntiatio neque ad 
incidendum securis uenit quoniam quid prohibebat eam incidere coniunctam radici sed ad te 
timore hoc faciendum meliorem et ad preparandum afferre fructum Propterea induxit Omnis 
igitur arbor non faciens fructum bonum exciditur et in ignem mittitur Cum autem dicat omnis 
expellit rursus primatum qui est a nobilitate Etsi enim ipsius abrahae nepos fueris ait etsi 
decemmilia numeraueris patriarchas duplicem sustinebis punicionem sine fructu manens Ab 
his uerbis et publicanos terruit et militarem mentem concussit neque in desperationem mittens 
et a desidia eruens uniuersa Cum timore enim et multam consolationem habet quod dictum est 
Indicendo enim non facere fructum bonum monstrauit quia quod facit fructum ab omni eripit 
poena Et qualiter poterimus ait facere fructum incisione iniacente et tempore ita arto existente 
et conditione sic abbreuiata Poteris ait Non enim talis est hic fructus qualis est qui est arborum 
Tempus expectans multum et horarum necessitatibus seruiens et multa alia indigens operatione 
Sed sufficit uelle et arbor confestim germinauit Non enim natura radicis solum sed et ars 
agricolae ad talem fructificationem maxime confert Propterea enim ut non haec dicant quoniam 
turbas nos et festinas et redarguis et securim apponens et incisionem minans fructus in tempore 
punitionis expetens induxit monstrans facilitatem fructificationis ego quidem baptizo uos in 
aqua qui autem post me uenit forcior me est cuius non sum dignus corrigiam calciamenti 
soluere Ipse uos baptizabit in spiritu sancto et igne Per haec monstrans quoniam mente sola et 
fide indiget non laboribus et sudoribus et quemadmodum facile est baptizari ita facile est 
transmutari et fieri meliores Concutiens igitur eorum mentem timore iudicii et expectatione et 
nomine securis et ablatione progenitorum et inductione aliorum filiorum et duplici punicione 
et incisionis et incendii et undique eorum mollificans duriciem et constituens in desiderium 
ereptionis tantorum malorum tunc inducit sermonem de christo et non simpliciter sed cum 
multa excellentia Deinde medium sui ipsius et illius ponens ut non uideatur gratiam faciens hoc 
dicere a comparationem eorum quae ab alterutro dantur hoc comprobat Non enim confestim 
dixit non sum dignus ut soluam corrigiam calciamenti sed prius uilitatem baptismatis sui ipsius 
ponens et monstrans quod nichil amplius habet quam ut ad penitentiam eos ducat non enim 
dixit quoniam aqua remissionis sed penitentiae ponit et quod est illius quod ineffabili est dono 
plenum Ut enim non audiens ait quoniam post me uenit contempnas eum ut posteriorem 
uenientem post sui ipsius doni uirtutem scies manifeste quoniam nichil dignum dixi neque 
magnum dicens non sum dignus soluere corrigiam calciamenti Quare cum audieris quoniam 
fortior me est ne estimes secundum comparationem me hoc dicere Neque enim inter seruos 
illius ordinari sum dignus neque inter seruos ultimos neque uilissimam ministerii suscipere 
particulam Propterea non simpliciter dixit calciamenta sed neque corrigiam quod ultimum 
omnium uidebatur esse Deinde ut non estimes humilitatis esse ea quae dicta sunt inducit et eam 
quae a rebus ipsis est demonstrationem Ille enim uos baptizabit in spiritu sancto et igne Vides 
quanta est baptiste sapientia Cum enim ipse predicat terribilia omnia dicit et agoniam 
immittentia Quando autem ad illum mittit benigna sunt et restaurare sufficientia Non enim 
securim neque arborem incisam et combustam et in ignem missam neque futuram iram in 
medium ducit sed peccatorum remissionem et pene destructionem et iusticiam et 
sanctificationem et redemptionem et adoptionem et fraternitatem et hereditatis 
comunicationem et spiritus sancti copiosam traditionem Haec enim omnia enigmaticae 
insinuabat dicens baptizabit uos in spiritu sancto Et ipsa metaphorica locutione copiositatem 
gratiae ostendens Non enim dixit dabit uobis spiritum sanctum sed baptizabit uos in spiritu 
sancto et in expositione ignis rursus uehemens et inretentibile gratiae demonstrans Intellige 
itaque quales necesse erat fieri audientes excogitantes quoniam secundum prophetas repente 
erunt et secundum magnos illos Propter hoc denique et ignis meminit ut in intelligentiam eos 
memorie illorum ducat Etenim quecumque fere eis uisiones apparuerunt plures earum per 
ignem apparuerunt Ita moysi locutus est in rubo deus ita iezechieli in cherubin Intuere autem 
qualiter et erigit auditorem primum ponens quod post omnia debebat fieri Oportebat enim occidi 
agnum et peccatum destrui et dissolui inimicitiam et sepulturam fieri et resurrectionem et tunc 
spiritum aduenire sed horum nichil dicit interim sed primum quod ultimum est et per quod 
omnia illa fiebant et quod maxime sufficiens erat eius dignitatem predicare ut cum audierit 
auditor quoniam spiritum accipiet tantum querat apud seipsum qualiter et quomodo hoc erit 
peccato dominante ita ut accipiens ipsum sollicitum et preparatum ad auditionem ita de 
passione sermonem inducat cum nullus iam scandalizaretur expectatione talis doni Ideo rursus 
clamabat dicens Ecce agnus dei qui leuat peccatum mundi Non dixit qui dimittit sed quod 
maioris erat affectionis qui leuat Non enim est aequale dimittere simpliciter et ipsum assumere 
Hoc quidem enim non periculose fiebat hoc autem cum morte Et rursus dixit quoniam filius dei 
est sed neque hoc magnam audientibus dignitatem significabat Neque nouerant nondum 
proprium eum intelligere filium A tanta autem spiritus datione et illud constituebat Propter hoc 
utique et pater mittens iohannem hanc ei demonstrationem primam dignitatis aduenientis dedit 
dicens Super quem utique uideris spiritum descendentem et manentem hic est qui baptizat in 
spiritu sancto Ideoque ipse ait Ego uidi et testimonium perhibui quoniam hic est filius dei ut ab 
hoc et illo iam manifeste declarato Deinde quoniam benigna dixit et reduxit auditorem et 
remissum fecit rursus restringit ut non efficiatur deses Tale enim est genus iudaicum a benignis 
facile pigritabantur et deteriores fiebant Propterea rursus inducit terribilia dicens cuius 
uentilabrum in manu eius Superius enim punitionem dixit hic autem et iudicem monstrat et 
supplicium immortale inducit Comburet enim ait paleam igni inextinguibili Vides ipsum rerum 
dominum et ipsum existentem agricolam ut et patrem Alias enim hoc dicit Pater enim mens ait 
agricola est Quoniam enim dixit securim ut non estimes labore indigere rem et difficile 
diiudicabilem esse ex alia re et facilitatem inducit monstrans omnem mundum eius existentem 
Non enim utique non suos punisset nunc quidem igitur omnia mixta sunt Etsi enim apparet 
fulgens frumentum sed tamen cum paleis iacet ut in area non ut in apotheca Tunc autem multa 
erit diiudicatio Ubi nunc sunt qui gehennam non credunt Etenim duo posuit et quod baptizabit 
spiritu sancto et quod comburet eos qui non sunt persuasi Si igitur illud credibile est et hoc 
omnino Propter hoc enim duas prelocutiones posuit ut ab ea quae iam facta est et ea quae 
nondum contigit credi faciat Etenim christus multis in locis hoc facit Multociens quidem in 
eisdem rebus multociens autem in contrariis duas ponens prophetias et hanc quidem hic 
tribuens hanc autem in futuro promittens ut ab ea quae iam facta est et ei quae nondum facta 
est credant qui sunt litigatores Etenim his qui propter ipsum exuti sunt omnia centuplum 
promittebat dare in presenti uita et uitam aeternam in futurum Ab his quae iam data sunt et 
futura digna fide constituens quod utique et iohannes hic fecit duo ponens quoniam et 
baptizabit spiritu et comburet igni inextinguibili Si itaque non baptizasset spiritu apostolos et 
omnes assiduae uolentes posses utique et de illis dubitare Si autem quod maius et difficilius 
esse estimatur et omnem superexcedit rationem et factum est et cotidie fit qualiter quod facile 
est et secundum rationem fit non ais esse uerum Quoniam enim dixit quia baptizabit spiritu 
sancto et igni et magna hinc promisit bona ut non deses efficiaris priora omnia derelinquens 
induxit uentilabrum et iudicium per hoc apparens Ait enim Ne utique estimetis sufficere 
baptisma si mali postea fueritis Oportet enim nos et uirtutem et multam philosophiam habere 
Propterea in gratiam et lauachrum a securi eos impellit Post gratiam autem a uentilabro et igni 
inextinguibili terret et eorum qui ante baptisma sunt nullam facit diiudicationem sed simpliciter 
omnem arborem non facientem fructum bonum incidit infideles uniuersos puniens Post 
baptisma autem diuisionem quandam operatur quoniam multi credentium indignam fidei uitam 
erant demonstraturi  
 
Nullus igitur fiat palea neque flabello facile sit mobilis neque perniciosis concupiscentiis 
immoretur ubique facile ab ipsis proiectus Si enim manseris frumentum etsi temptatio 
inferetur nullum pacieris malum Etenim secundum aream uehiculitrochi id est rote si lenes 
fuerint frumentum non incidunt Si autem in paleae incideris inbecillitatem et hic intollerabilia 
pacieris incisus ab omnibus et illic immortali subicieris supplicio Omnes enim tales et ante 
caminum quae illic est esca irrationabilibus hic efficiuntur passionibus quemadmodum palea 
inrationabilibus animalibus et illic rursus materia et esca igni Nude quidem igitur dicere quod 
ipse discernet quae efficiuntur non ita facit facile susceptibilem sermonem Commiscere autem 
parabolam et per hanc approbare omnia et magis suadebat et cum ampliori mitigatione 
attrahebat auditorem Ideoque plura sic eis ipse loquitur Aream et messem et uineam et 
torcular et agrum et sagenam et piscationem et omnia consueta et in quibus nutriti erant suis 
sermonibus commiscens quod et baptista hic fecit et demonstrationem maximam tribuebat 
eorum quae dicebantur scilicet spiritus dacionem Qui enim tanta potest ut et peccata dimittat et 
spiritum tribuat et haec multomagis poterit ait Vides qualiter iam mysterium consequenter 
premittebat resurrectionis et iudicii Et cur ait non dixit quae confestim futura sunt ab ipso signa 
et prodigia Quoniam hoc maius omnibus erat et propter hoc omnia illa efficiebantur Capitulum 
enim ponens omnia comprehendit mortis solutionem peccatorum destructionem maledictionis 
peremptionem prolixorum preliorum liberationem ingressum in paradisum ad caelos ascensum 
cum angelis urbanitatem futurorum bonorum communicationem Etenim hic arrabon illorum est 
Dicens itaque hoc dixit et corporum resurrectionem et signorum quae hic sunt 
demonstrationem et regni communicationem et bona quae oculus non uidit et auris non audiuit 
et in cor hominis non ascenderunt Omnia enim haec per illud carisma nobis tribuebat 
Superfluum igitur erat de signis dicere quae confestim euenire et uisu iudicari debebant Sed de 
illis debebat dicere de quibus dubitabant Puta quoniam filius dei est quoniam supereminens 
iohanni incomparabiliter Quoniam leuat peccatum mundi quoniam uindictam expetet eorum 
quae facta sunt quoniam non usque ad presens sunt nostra peccata sed illic dignam quisque 
sustinebit punitionem Haec enim uisui representare interim non erat Haec igitur cognoscentes 
multo studio utamur donec sumus in area Etenim possibile est nobis hic existentibus et ex palea 
transmutari in frumentum quemadmodum et a frumento multi effecti sunt palea Ne igitur 
desides simus neque a uento omni circumferamur neque a fratribus nostris abscidamur etsi 
parui etsi uiles uideantur esse quoniam et frumentum secundum mensuram quidem palea est 
minor secundum naturam autem melior Ne utique exteriores imagines uideas igni enim sunt 
preparate sed humilitatem quae est secundum deum solidam hanc et insolubilem et incidi non 
potentem neque ab igne cremabilem Propter hos enim et paleae parcit ut ab ea quae ad eos est 
colloquutione meliores efficiantur Propter hoc nondum est iudicium ut communiter omnes 
coronentur ut a malicia multi transmutentur in uirtutem Tremamus igitur parabolam hanc 
audientes Etenim inextinguibilis est ille ignis et qualiter ait inextinguibilis Nonne uides hunc 
solem ardentem semper et numquam extinctum Non uidisti rubum ardentem et non 
combustum Si igitur uis et ipse effugere flammam immisericordiam depone et ita neque 
experientiam assumes ignis illius Si enim hic credideris his quae dicuntur neque uidebis 
caminum hanc abiens illuc Si autem non credideris ei nunc illic per experientiam bene nosces 
quoniam neque effugere possibile est Etenim ineuitabilis est poena his qui non rectam 
monstrant uitam Neque enim sufficit credere solum quoniam et demones contremiscunt deum 
sed tamen et ita punientur Ideoque multi nobis studii secundum hanc uitam est necessitas 
Propter hoc enim et hic nos continue congregamur non ut intretis solum sed ut et aliquid 
fructificetis ab ea quae hic est mora Si autem adueneritis quidem semper nichil autem hinc 
fructificantes recedetis nichil ab eo qui hic est ingressu et sessione erit uobis amplius Si enim 
pueros ad magistros mittentes si uiderimus inde nichil fructificantes uehementes accusatores 
magistrorum efficimur et ad alios multociens eos transponimus quam habebimus excusationem 
neque quantum in terrenis his tantum uirtuti tribuentes studium sed uacuos semper apices 
domum ferentes quamuis et plures et maiores hic sint magistri Etenim et prophetas et apostolos 
et patriarchas et iustos omnes assidue uobis in aecclesia magistros constituimus et neque ita fit 
aliquid amplius sed si duos psalmos uel tres subsonantes et consuetas orationes simpliciter et ut 
contingit facientes discesseritis estimatis hoc uobis sufficere in salutem Non audistis prophetam 
dicentem magis autem deum per prophetam quoniam populus hic labiis me honorat cor autem 
eorum longe distat a me Ut igitur non hoc et a nobis fiat dele litteras magis autem sculpturas 
quas diabolus in tua impressit anima et fer michi cor a uitae huius tumultibus liberum ut cum 
ocio quae uolo inscribam quia nunc nichil aliud est cognoscere quam illius litteras rapinas 
auaricias inuidiam emulationem propter hoc utique cum apices accipio uestros neque legere 
possum Non enim inuenio litteras quas nos secundum unamquamque dominicam inscribentes 
dimittimus sed alias pro aliis in articulatas et peruersas Deinde cum delentes scripserimus eas 
quae sunt a spiritu recedentes uos et diabolicis actibus dantes corda uestra tribuitis illi rursus 
suas pro meis in uobis inscribere Quis igitur erit horum finis Etsi ego non dixero 
uniuscuiusque conscientia nouit Ego enim non quiescam quod meum est faciens et rectas 
litteras inscribens Si autem uos nostro nocetis studio nobis quidem merces est immobilis uobis 
autem nichil uolo graue dicere sed supplico rursus et deprecor saltim puerorum paruulorum 
immitamini circa haec studium Etenim illi primum quidem typum addiscunt elementorum 
Deinde euersa ea legere meditantur et tunc lectionis uiam quae ex ipsis est ambulant Sic utique 
et nos faciamus diuidentes uirtutem discamus prius non iurare neque deierare neque accusare 
Deinde ad aliam lineam uenientes non emulari neque corpora concupiscere neque uentri 
intendere non crudeles non desides esse ut ab his rursus ad spiritualia transeuntes meditemur 
continentiam et uentris despectionem sobrietatem iusticiam gloria esse pociores et mites et 
mente contritos et copulemus haec ad inuicem et inscribamus nostris animabus Et haec omnia 
in domo in amicis in uxore in pueris exercitemur et interim a primis facilioribus incipiamus 
Puta a non iurando et hoc elementum continue meditemur in domo Etenim multi sunt qui 
impediunt domi meditationem hanc Etenim et famulus irritat et mulier tristans in iram immittit 
et puer non discens et inordinata faciens in minas et sacramentum educit Si itaque in domo 
continue ad his prouocatus direxeris non attrahi in iusiurandum facile et in foro poteris manere 
irreprehensus Neque mulierem conuitians neque famulum neque alium quendam Etenim 
mulier multociens laudans aliquem et miserum uocans seipsam accendit in iniuriando ei sed tu 
ne cogaris accusare laudatum sed fer omnia uiriliter etsi famulos alios uideris dominos 
laudantes ne turberis sed sta uiriliter Agon sit et palestra uirtutis domus ut illic bene exercitati 
cum multa doctrina his qui in foro immittaris Hoc et in uana gloria fac Si enim meditatus fueris 
non uane gloriari in muliere et famulis in nullo iam alio facile capieris hac passione Ubique 
enim haec egritudo est tyrannica maxime autem cum mulier affuerit Si ergo illic dissoluerimus 
eius uirtutem facile eam et in aliis uincemus Et in aliis autem passionibus hoc idem faciamus in 
domo exercitati aduersus eas et per singulos dies eis instantes Et ut facilius nobis hoc fiat 
gymnasium et increpationem nobis ipsis inferamus cum quid prepositorum excesserimus Sit 
autem et increpatio haec rursus non dampnum sed mercedem habens et lucrum tribuens 
maximum Hoc autem est si ieiuniis intensis nosmetipsos condempnauerimus et terrae 
cubilibus et alii tali durae uitae Ita enim undique nobis multa uenient emolumenta et hic 
uoluptuosam uirtutis uiuemus uitam et futuris pociemur bonis et dei continue erimus amici Sed 
ut non utique eadem efficiantur rursus et ammirantes hic quae dicta sunt abeuntes simpliciter et 
ut contingit apicem mentis uestrae proicientes non tribuatis diabolo haec delere Sed recedens 
domum quisque uocet mulierem suam et annunciet haec et accipiat auxiliatricem et ab hodie in 
optimam hanc ingrediatur palestram oleo utens spiritus largitione Etsi semel etsi bis etsi 
multociens cecideris exercitatus ne desperes sed sta rursus et luctare et non prius desistas 
usquoque preclaram indutus fueris aduersus diabolum coronam et in thesauro qui furto auferri 
non potest iam reconde uirtutis possessionem Si enim in consuetudine bonae huius philosophiae 
teipsum constitueris neque pigritans iam poteris transgredi aliquid iniunctorum consuetudine 
firmitatem naturae imitante Quemadmodum enim dormire facile est et commedere et bibere et 
respirare ita erunt et quae uirtutis sunt nobis facilia et sinceram fructificabimus uoluptatem in 
non procelloso portu sedentes et tranquillitatem continuam assumentes et cum multo honere 
nauim ad illam applicantes ciuitatem In illa die et incoruptibilibus pociemur coronis quibus fiat 
omnes nos frui Gratia et misericordia domini nostri ihesu christi cui gloria in secula seculorum 
amen


Tunc uenit ihesus a galilea in iordanem 
 
Cum seruis dominator cum obnoxiis iudex uenit baptizandus Sed ne tumultueris In humilibus 
enim his maxime fulget eius sublimitas Qui enim conceptum se ferri tanto tempore in matrice 
uirginali dignatus est et procedere inde cum nostra natura et alapis cedi et crucifigi Et alia pati 
quae passus est quid miraris si et baptizari dignatus est et cum aliis uenire ad seruum Quod 
stupefaciebat enim illud erat deum existentem uelle fieri hominem Propterea et iohannes 
preassumens dixit illa quae dixit quoniam non est dignus soluere corrigiam calciamenti et alia 
omnia puta quia iudex est et secundum dignitatem reddet unicuique et spiritus tribuet 
copiositatem uniuersis ut cum uideris ipsum ad baptisma uenientem nichil humile suspiceris 
Ideoque et presentem ipsum prohibet dicens Ego necesse habeo a te baptizari et tu uenis ad me 
Quoniam enim baptisma penitentiae erat et in accusationem delictorum inducebat ut non aliquis 
estimet quoniam et ipse cum tali consilio ad iordanem uenit prius id emendat indicendo agnum 
et redemptorem uniuersi quod secundum orbem terrarum est peccati Qui enim peccata omnis 
generis hominum potest dissoluere multomagis ipse sine peccato erat Propterea non dixit ecce 
qui sine peccato est sed quod multo amplius erat qui leuat peccatum mundi Ut ab hoc et illud 
cum omni suscipias certitudine et suscipiens uideas quoniam alia quedam dispensans ad 
baptismum uenit Ideoque uenienti ei dixit Ego necesse habeo a te baptizari et tu uenis ad me 
Non dixit et tu baptizaris a me Etenim et hoc debuit dicere sed quid et tu uenis ad me Quid 
igitur christus quod et in petro fecit postea hoc et tunc fecit Etenim ille prohibebat eum lauare 
pedes Sed quoniam audium quod facio nunc tu nescis cognosces autem postea et quia non 
habes partem mecum uelociter destitit a contentione et ad contrarium transium Et hic similiter 
rursus audiens dimitte modo ita enim decens est nobis implere omnem iusticiam confestim 
obediuit Non enim erant immoderate litigatores sed et amorem demonstrabant et obedientiam 
et secundum omnia persuaderi meditabantur a dominatore Intende autem qualiter hinc ipsum 
inducit a quibus maxime suspicabantur quod fiebat Neque enim dixit ita iustum est sed ita 
decens est Quoniam enim indignum ei maxime esse estimabat hoc a seruo baptizari hoc 
maxime posuit quod ab illo distinguit Acsi diceret nonne ut indecens hoc fugis et prohibes 
Propter hoc igitur hoc dimitte quoniam et maxime decens est Non simpliciter dixit dimitte sed 
modo apposuit Non enim continue haec erunt ait sed uidebis me in his quae desideras modo 
denique sustine hoc Deinde et monstrat qualiter hoc decens Qualiter igitur decens est 
Quoniam legem implemus uniuersam Quod denique manifestans dixit omnem iusticiam 
Iusticia enim est mandatorum expletio Quoniam igitur omnia alia perfecimus ait hoc autem 
derelictum est solum oportet apponere et hoc Etenim ueni soluere maledictionem iacentem in 
legis transgressione Oportet igitur primum me ipsam omnem complentem et eruentem uos a 
condempnatione ita ipsam requiescere facere Decens igitur est michi complere legem 
uniuersam quoniam et decens est soluere maledictionem aduersum uos in lege scriptam Propter 
hoc enim et carnem assumpsi et ueni Tunc dimittit eum Et baptizatus ihesus confestim ascendit 
ab aqua et ecce aperti sunt ei caeli et uidit spiritum dei descendentem sicut columbam et 
uenientem super ipsum Quoniam enim multo maiorem eo iohannem esse estimabant quia hic 
quidem in heremo nutritus erat omni tempore et filius principis sacerdotum erat et stola talis 
circumiacebat et omnes ad baptisma uocabat et a sterili natus erat ihesus autem et a uili pupilla 
erat uirginitatis enim partus nondum omnibus manifestus erat et quia in domo nutritus erat et 
cum omnibus conuersabatur et commune hoc indumentum ei circumiacebat minorem ipso esse 
suspicabantur nichil nondum ineffabilium illorum noscentes Contingit autem et baptizari ipsum 
a iohanne quod magis hanc certificabat suspicionem etsi nichil priorum esset excogitabant 
enim quoniam hic quidem multorum unus Neque enim si non multorum unus esset non utique 
cum multis ad baptisma uenisset Ille autem maior eo et multo mirabilior Ut igitur non haec 
oppinio apud multos existat et caeli aperiuntur baptizato eo et spiritus descendit et uox cum 
spiritu predicans unigeniti dignitatem Quoniam enim uox dicens hic est filius meus dilectus 
multis magis conuenire uidebatur iohanni non enim apposuit hic qui baptizatur sed simpliciter 
hic et auditorum quisque de baptizante magis quam de baptizato dictam esse eam estimabat et 
propter baptiste dignitatem et propter uniuersa quae dicta sunt uenit spiritus in specie columbae 
uocem trahens super ihesum et omnibus manifestum faciens quoniam hic non de iohanne 
baptizante sed de ihesu baptizato dictum est Et qualiter ait non crediderunt cum haec fierent 
Quoniam et in moyse multa facta sunt signa etsi non talia Et post omnia illa et uoces et bucinas 
et coruscationes et uitulum et behelphegor perfecerunt Et hii ipsi autem qui tunc erant et 
lazarum resurgentem uidentes tantum rennuebant credere ei qui haec operatus est quod et ipsum 
interficere temptauerint multociens Si itaque ante oculos uidentes mortuorum resurrectionem ita 
erant perniciosi quid miraris si uocem non susceperunt delatam desuper Quando enim amens 
fuerit anima et peruersa et ab emulationis egritudine possessa nulli horum cedit 
Quemadmodum cum bonae mentis fuerit cum fide omnia suscipit et his non ualde indiget 
Neque itaque hoc dicas quoniam non crediderunt sed illud quere si non omnia facta sunt a 
quibus eos credere oporteret Etenim per prophetam pro omnibus his quae aduersus seipsos erant 
hunc componit excusationis modum deus Quoniam enim perire debebant iudei et ultimo tradi 
supplicio ut non aliquis ab illorum nequitia eius detrahat prouidentiae ait Quoniam quid me 
oportebat facere uineae huic et non feci Hoc utique et hic intende Quid oportebat fieri et non 
factum est Etsi quando autem sermones fuerint de dei prouidentia hoc modo excusationis utaris 
ad eos qui a multorum malicia detrahere ei temptant Vide itaque qualia paradoxa efficiuntur et 
futurorum proemia Non amplius enim paradysus sed caelum aperitur Sed sermo qui est ad 
iudeos in aliud tempus a nobis differatur Nunc autem deo cooperante nobis ad preiacentia 
sermonem ducamus Et baptizatus ihesus confestim ascende ab aqua et ecce aperti sunt caeli 
Cur aperti sunt caeli ut discas quoniam et te baptizato hoc fit Ad superiorem patriam deo te 
uocante et suadente nichil commune habere ad terram Si autem non uides non incredulus sis 
Etenim in proemiis semper inopinabilium et spiritualium rerum sensibiles apparent uisiones et 
signa talia sine intellectu dispositis et indigentibus uisione sensibili et nullam intelligentiam 
incorporalis naturae suscipere potentibus Ad uisibilia autem solum reptantibus ut etsi postea 
non efficientur haec quae ex ipsis demonstrata sunt semel et in principio recipiat fide Etenim et 
in apostolis sonitus factus est spiritus uiolenti et uisiones unguarum ignearum apparuerunt Sed 
non propter apostolos sed propter presentes tunc iudeos Sed tamen etsi non sensibilia 
efficiuntur nunc signa quae ex ipsis manifestata sunt semel recipimus Quoniam et columba 
quandoque propter hoc apparuit ut uelud pro digito quodam monstret presentibus et iohannem 
et filium dei Non solum autem propter hoc sed ut et tu discas quoniam et in te si baptizaris 
spiritus uenit Iam autem nobis sensibilis uisionis non est necessitas fide pro omnibus 
sufficiente Signa enim non credentibus sunt sed incredulis Propter quid autem in specie 
columbe Mansuetum est animal et pium Quoniam igitur et spiritus mansuetudinis est spiritus 
propterea et in hac specie apparet Sed et aliter ueteris rememorat hystoriae Etenim naufragio 
quandoque communi uniuersum orbem terrarum assumente et genere nostro periclitante destrui 
hoc apparuit animal et solutionem calamitatis monstrauit et ramum ferens oliuae communem 
orbis terrarum tranquillitatem aeuangelizauit Quae omnia typus futurorum erant Etenim multo 
deterius quae hominum erant disposita erant et multum maiori supplicio digni erant Ut igitur 
non desperes rememorat te hystoriae illius Etenim tunc rebus in desperatione existentibus facta 
est solutio quedam et directio Sed tunc per penam nunc autem per gratiam ineffabilem et 
donationem Propter hoc et columba apparet Non ramum oliuae ferens sed omnium malorum 
liberatorem nobis monstrans et spem benignam substituens Neque enim ab archa unum 
hominem educit sed uniuersorum orbem terrarum in caelum reducit apparens Et pro ramo 
oliuae adoptionem communi orbis terrarum generi affert Intelligens igitur magnitudinem 
donationis neque minorem eius dignitatem estimes esse quia in tali apparuit uisu Etenim audio 
quosdam dicentes quoniam quantum medium est hominis et columbae tanta christi et spiritus 
est minoratio Quoniam hic quidem in nostra natura ille autem in uisu columbae apparuit Quid 
igitur ad haec est dicere quoniam filius quidem dei naturam hominis assumpsit spiritus autem 
non naturam columbae assumpsit Ideoque aeuangelista non dixit quoniam in natura columbae 
sed quoniam in speciae columbae Qua propter neque postea in hac figura uisus est sed tunc 
solum Si autem propter hoc minorem eius dignitatem ais esse inuenientur et cherubim 
secundum rationem hanc multo meliora et tantum quantum aquila est melior columba Etenim 
et illa in hunc formata sunt uisum Et angeli autem meliores rursus erunt Etenim in figura 
hominum multociens apparuerunt Sed non sunt uera haec Etenim aliud est dispensationis 
ueritas et uisus temporanei condescensio Ne igitur ingratus fias circa benefactorem neque 
contrariis remunerare donantem tibi fontem beatitudinis Ubi enim est adoptionis dignitas illic et 
malorum est destructio et bonorum uniuersorum datio Propterea utique iudaicum quidem 
baptisma quiescit nostrum autem inicium accipit Et quod in pascha factum est hoc et in 
baptismate contingit Etenim et illic utraque transmutans hoc quidem quiescere fecit huic autem 
principium dedit Et hic complens iudaicum simul et ei quod est aecclesiae ianuas aperuit 
Quemadmodum in una mensa tunc ita et in uno flumine nunc et umbram subscribens et 
ueritatem preponens Spiritus enim gratiam hoc baptisma solum habet quod autem est iohannis 
hoc munere est desolatum Propterea utique in aliis quidem qui baptizabantur nichil tale contigit 
in hoc autem solo qui traditurus erat hoc ut cum his quae dicta sunt et haec discas quod non 
uirtus baptizantis sed uirtus eius qui baptizabatur hoc fecit Tunc itaque et caeli aperti sunt et 
spiritus superuenit A ueteri enim iam ad nouam urbanitatem nos educit et portas nobis 
superiores aperiens et spiritum inde mittens ad eam quae illic est patriam uocantem Et non 
simpliciter uocantem sed et cum dignitate maxima Non enim angelos et archangelos nos fecit 
sed filios dei construens et dilectos ita nos attrahit ad illam requiem 
 
Haec igitur excogitans uniuersa et amore eius qui uocat et urbanitate illa quae illic est et honore 
dato dignam demonstra uitam mundo crucifixus et crucifigens ipsum teipso celorum uiue uitam 
cum diligentia uniuersa Neque quoniam corpus tuum nondum translatum est ad caelum estimes 
habere quid commune ad terram Caput enim superius sedens habes Et propter hoc autem prius 
hic adueniens dominator et angelos ducens tunc te assumens abiit illuc ut et ante ascensum 
illum qui illic est discas quoniam possibile tibi est terram ut caelum habitare Veneamus itaque 
nobilitatem obseruantes quam suscepimus a principio et palacia quae illic sunt per singulos dies 
inquiramus et omnia quae hic sunt umbram et somnium esse estimemus Neque enim si rex 
aliquis terrestris inopem te existentem et mendicantem accipiens filium repente fecisset 
tugurium et uilitatem tugurii tui utique reputares Quamuis non multum medium est illic Neque 
itaque hic estima aliquid priorum Etenim in multo maioribus uocatus es Cum enim qui uocat 
angelorum est dominus bona autem quae dantur et rationem et mentem superexcedunt omnem 
Non enim a terra in terram te transfert quemadmodum rex sed a terra in caelum et a natura 
mortali in inmortalem et gloriam ineffabilem tunc potentem solum bene apparere cum eam 
acceperimus Talibus itaque participaturus bonis pecuniarum meministi et imaginem quae hic 
est curas et non estimas uniuersa quae uidentur mendicantis ciliciis uiliora esse Et qualiter 
dignus hoc apparebis honore quam autem habebis excusationem dicere magis autem quam non 
dabis uindictam post tantum donum ad primum uomitum currens Non enim amplius ut homo 
simpliciter sed ut filius dei peccans plecteris Et fit tibi honoris magnitudo iter maioris supplicii 
Non similiter seruos peccantes et filios idem delinquentes punimus et maxime cum magna a 
nobis beneficia habuerint Si enim qui paradiso fortunatus erat propter unam inobedientiam tot 
post honorem sustinuit mala nos qui celum assumpsimus et unigenito facti sumus coheredes 
quam habebimus ueniam ad serpentem post columbam currentes Non amplius enim terra es et 
in terram abibis et operaberis terram et priora illa audiemus sed quae multo his sunt difficiliora 
tenebras exteriores uincula indissolubilia uermem eruginem stridorem dentium et ualde 
decenter Qui enim neque in tanto beneficio factus est melior iuste utique ultimam et 
difficiliorem dabit uindictam Aperuit quandoque et clausit caelum helias sed ut pluuiam 
subducat iterum stringat Tibi autem non ita aperitur caelum sed ut ascendas illuc Et quod 
utique maius est non ut ascendas sed ut et alios adducas si uolueris Tantam tibi audaciam et 
potestatem in omnibus suis dedit Quoniam igitur illic nostra est patria illic omnia recondamus 
et nichil hic derelinquamus ut non perdamus Hic enim etsi clauim imposueris etsi ianuas et 
uectes et decemmilia institueris famulos et omnibus persisteris maliciosis et emulatorum 
effugeris oculos etsi timeas etsi eam quae a tempore efficitur perdicionem quod est impossibile 
mortem tamen numquam effugies Sed auferentur uniuersa illa in uno temporis momento Et non 
auferentur solum sed et in inimicorum multociens manus dimittes Si autem in illam dimittes 
patriam omnibus superior eris Neque enim clauim neque ianuas et uectes imponere oportet 
Talis ciuitatis illius uirtus Ita a furibus aggressum pati regio illa non potest et corruptioni et 
malicie omni inaccessibilis haec existit Qualiter igitur non ultime amencie est ubi quidem 
pereunt et corrumpuntur quae reconduntur coaceruare uniuersa ubi autem intacta manent et 
ampliora fiunt hic neque minimam recondere particulam Et haec facimus cum illic uniuerso 
uicturi sumus tempore Propter hoc et greci non credunt his quae a nobis dicuntur Ex quibus 
enim operamur non ex quibus dicimus demonstrationem nostram accipere uolunt Et cum 
uiderint domos preclaras fabricatas et paradysos id est ortos constructos et balnea et agros 
emptos nolunt credere quod ad alterius preparati sumus ciuitatis abscessionem Si enim hoc 
esset ait omnia quae hic sunt uendentes illic prereconderent et hoc ab his quae hic fiunt 
conuiciunt Etenim uidemus ualde diuites in illis maxime ciuitatibus et domos et agros et alia 
omnia possidentes in quibus moraturi sunt sed nos contrarium facimus Et terram quidem quam 
parum postea dimissuri sumus cum multo possidemus studio Non pecunias solum sed et 
sanguinem ipsum effundentes pro glebis et habitationibus paucis Pro emendo autem celum 
neque superflua necessitatis sustinemus dare et haec facimus cum id pauco debeamus emere 
precio et semper habere si id tamen emerimus Propterea ultimam dabimus uindictam nudi et 
inopes abeuntes illuc Magis autem non pro sola nostra pauperie sed et propterea quia alios 
facimus intolerabiles sustinebimus iacturas Cum enim uiderint greci circa hec studentes qui tot 
acceperunt mysteria multomagis ipsi presencia adipiscentur et multum et hinc super nostrum 
caput coaceruantes ignem Cum enim nos qui docere eos deberemus uniuersa apparencia 
contempnere ipsi maxime omnium eos in horum immiserimus concupiscenciam quando 
poterimus saluari aliorum perdicionis noxias sustinentes Non audis christum dicentem quoniam 
pro sale et lampade dimisit nos esse in mundo hoc ut eos et qui fluunt ad lasciuia constringamus 
et eos qui sollicitudine pecuniarum obtenebrantur illuminemus Cum igitur et in tenebras eos 
immittimus ampliores et remissiores facimus que erit nobis spes salutis Non est ulla sed 
lugentes et dentibus frendentes et ligatis manibus et pedibus in gehenne deueniemus ignem 
Postquam bene conditi erimus in diuiciarum sollicitudinibus Haec igitur omnia excogitantes 
uincula soluamus talis deceptionis ut neque in illa incidamus quae tradunt nos igni 
inextinguibili Qui enim pecuniis seruit et his quae hic sunt catenis et his quae illic perpetuo erit 
obnoxius Qui autem ab hac fuerit erutus concupiscencia alterutra potietur libertate Qua ut et 
nos fruamur difficile dileccionis pecuniarum conterentes iugum eleuemus nosmetipsos ad 
celum Gratia et misericordia domini nostri ihesu christi cui gloria et imperium nunc et semper 
et in secula seculorum amen


Tunc ductus est ihesus in desertum a spiritu ut temptaretur a diabolo 
 
Tunc Quando Post spiritus descensum post uocem desuper deductam et dicentem hic est 
filius meus dilectus in quo bene complacui Et quod utique est mirabile quoniam a spiritu sancto 
Hunc enim ducere hic eum ait Quoniam enim omnia ad doctrinam nostram et fecit et tollerauit 
sustinuit et duccionem quae illic est et luctacionem que est ad diabolum Ut quisque eorum qui 
baptizantur si post baptisma maiores sustinet temptaciones non turbetur ut preter expectationem 
hoc eueniente Sed maneat uiriliter omnia ferens ut secundum consequenciam hoc contingente 
Etenim propter hoc accepisti arma non ut uaces sed ut prelieris Propter hoc neque 
superuenientes temptaciones proibet deus primum quidem ut discas quoniam multo factus est 
forcior Deinde ut maneas moderatus et neque magnitudine donationum extollaris 
temptacionibus constringere te potentibus Cum his ut perniciosus ille demon ceu dubitans de 
tua abscessione ab experiencia temptacio nunc certificetur quod finaliter ipsum derelinquens 
abcessisti Quartum ut forcior et ferro omni ualidor hac constituaris Quintum ut 
demonstracionem manifestam accipias creditorum tibi thesaurorum Neque enim utique 
superuenisset diabolus nisi te in maiori honore effectum uideret Hinc itaque et ex principio 
insurrexit ade Quoniam quidem multum ipsum uidit accipientem dignitatum Propter hoc 
dimicauit ad iob Quoniam coronatum eum et famosum effectum ab uniuersorum deo inspiciebat 
Et qualiter igitur ait orate ne intretis in temptacionem Propter hoc non adeuntem ipsum ihesum 
simpliciter monstrat set et adductum secundum dispensationis sermonem enigmatice per hec 
insinuans quoniam non ipsos insilire oportet sed attractos ibi uiriliter et uide ubi eum accipiens 
spiritus attulit non in ciuitatem et forum sed in eremum Quoniam enim diabolum attraere 
uolebat non per famem solum sed et per laborem dat ei occasionem Tunc enim maxime instat 
diabolus cum uiderit solitarios et secundum seipsos existentes ita et mulieri in principio institit 
solam eam assumens et sine uiro existentem inueniens Quando enim cum aliis existentes et 
complaudentes uiderit non similiter audet neque superuenit Ideo oportet maxime et propter hoc 
adinuicem continue aggregari ut non facile capiamur a diabolo Inueniens itaque eum in heremo 
et in heremo inuia quoniam enim talis heremus erat marcus demonstrauit dicens quoniam cum 
feriserat uide cum quanta aduenit malicia et nequicia et quale obseruat tempus Neque enim 
ieiunanti sed et esurienti euenit Ut tu discas quam magnum bonum ieiunium est et qualiter 
scutum est aduersus diabolum maximum Et quoniam post lauacrum non lasciuiae et ebrietati et 
mense habundanti set ieiunio intendere oportet Propter hoc enim et ipse ieiunauit non ipse eo 
indigens set nos erudiens Quoniam enim peccata quae ante lauacrum erant seruire uentri 
introduxerat quemadmodum si aliquis egrotantem sanum cum fecisset iubet non facere ea ex 
quibus egritudo facta est ita utique et hic post lauacrum ieiunium ipse induxit Etenim et adam 
incontinencia uentris expulit a paradiso et diluuium quod fuit noe ipsa fecit et sodomorum 
fulmina ipsa deduxit Etsi enim fornicationis accusacio erat sed tamen alterutrius pene radix hinc 
orta est quod etiam iezechiel enigmatice insinuans dixit Veruntamen et hec iniquitas 
sodomorum quoniam insuperbia et plenitudine panum et in superhabundantiis luxuriabantur Ita 
et iudei maxima mala operati sunt ab ebrietate et lasciuia in inquitatem excidentes Propter hoc 
et ipse ieiunat quadragesima diebus nobis farmaca salutis monstrans et non ultra procedit ut non 
rursus super excessione miraculi incredulitas generetur ueritati dispensacionis Nunc enim non 
utique hoc factum est quoniam et moyses et helias preuenientes in tantam longitudinem 
potuerunt exire dei detenti uirtute Si autem ultra processisset multis utique hinc incredibilis 
uideretur esse carnis assumptio Cum ieiunasset igitur quadraginta diebus et noctibus totidem 
postea esuriit Occasionem ei tribuens inaccedendum ut infestatus monstret qualiter oportet 
superare et uincere Ita utique athlete faciunt Discipulos enim suos docentes superesse et 
uincere libenter in palestris complicantur aliis in reluctandum corporibus tribuentes his inspicere 
et erudiri uictorie modum quod utique et tunc factum est Quoniam enim uolebat ad hoc eum 
attrahere et esurire suum ei manifestum fecit et aduenientem suscepit et suscipiens semel et bis 
et ter cum decente sibi facilitate ipsum discerpit Sed ut non transcurrentes uictorias has 
noceamus uestre utilitati a prima incipientes in missione unam quamque cum diligentia 
perscrutemur Quoniam enim esuriit ait cum aduenisset qui temptabat dixit ei Si filius dei es dic 
ut lapides isti panes fiant Quoniam enim audiuit uocem desuper delatam et decentem Hic est 
filius meus dilectus audiuit autem et iohannem tot de ipso testantem deinde uidit esurientem in 
angustia iam erat et neque quia homo nudus erat credere poterat propterea que de ipso dicta 
erant Neque rursus accipere quoniam filius dei erat quia uidebat eum esurientem Unde in 
angustias positus dubias emittit uoces et quemadmodum adae adueniens in principio fingit eaque 
non erant ut discat ea quae erant ita utique et hic nesciens manifeste ineffabile dispensationis 
misterium et quis est hic qui preferens est alia temptat complicarre retia per quae estimabat 
noscere quod occultum et inmanifestum erat Et quid ait Si filius dei es dic ut lapides hii panes 
fiant Non dixit quoniam esuris sed si filius dei es Estimans decipere eum laudibus Ideoque 
famem siluit ut non uideatur hoc ei inferre et increpare Nesciens enim dispensatorum 
magnitudinem flagitio sum ei hoc esse estimabat Ideo callide blandiens ei dignitatis solius 
meminit Quid igitur christus Tumorem eius destruens et monstrans non uerecundia esse 
dignum quod contingebat neque indignum sue sapiencie id quod blandiens ei ille siluit 
hoc in medium ipse profert et ponit dicens Non in pane solo uiuit homo Unde incipit A 
necessitate que est secundum uentrem Tu autem intende perniciosi demonis illius maliciam et 
unde incipit luctationes Et qualiter non proprie artis obliuiscitur A quibus enim et primum 
expulit hominem et aliis decem milibus circuminduit malis ab his et hic complicat dolum ab 
incontinencia dico quae est secundum uentrem Multos igitur et nunc est audire insipientes 
dicentes decem milia propter uentrem mala christus autem monstrans quod uirtuosum neque 
ipsa tirannis cogit aliquid non decencium facere et esurit et non obedit precepto erudiens nos in 
nullo credere diabolo Quoniam enim primus homo hinc et deinde offendit et legem transgressus 
est ex abundanti te docet etsi non transgressio fuerit quod ad ipso suadetur neque ita credere Et 
quid dico transgressionem Etsi enim aliquid utile dicant demones ait neque ita eis intende Sic 
itaque et demones obdstruxit illos predicantes ipsum ihesum et paulus rursum hoc ipsum 
clamantes increpauit quamuis quod dicebatur utile erat Sed exabundanti conuicians eis et 
obstruens insidias que aduersus nos sunt et salutaria dogmata predicantes expellebat precludens 
eorum os Et propterea neque hic his que dicebantur annuit Sed quid ait non in pane solo uiuet 
homo Quod autem dicit hoc est Quod potest deus et uerbo alere esurientem a ueteri scriptura 
ferens ei testimonium Et esurientes etsi famem patiamur etsi quodcumque numquam desistere a 
dominatore Si autem dixerit aliquis quod nimirum ostendisse se oportuit interrogatorem utique 
eum et cuius gratia et propter quid Neque enim ut credat hec dixit ille sed ut sicut estimabat 
incredulitatem arguat Quoniam et primos ita arguit et decepit non ualde credentes deo 
Contraria enim his que dixit deus ille promittens et inani eos spe inflans et in incredulitatem 
immittens ita et ab his que habebant bonis expulit Sed christus monstrat seipsum neque hinc 
tunc neque postea iudeis que huius sunt sapientibus signa querentibus annuens Ubique erudiens 
nos etsi poterimus aliquid facere nichil operari inaniter et uane neque necessitate imminente 
credere diabolo Quid igitur nefarius hic uictus et suadere non potens ei facere quia 
precipiebatur et maxime fame tanta imminente ad aliud procedit dicens Si filius dei es mitte te 
deorsum Scriptum est enim quoniam angelis suis mandabit de te et in manibus leuabunt te 
Quid utique secundum unamquamque temptacionem hoc apponit si filius dei es Quod in 
prioribus fecit hoc et nunc facit quemadmodum enim tunc detraxit deo dicens quoniam 
quacumque die commederitis aperientur uestri occuli per hec monstrare uolens quod decepti 
sunt et paralogizati et nichil beneficii sunt adepti ita utique et hic hoc idem enigmatice insinuat 
dicens Quoniam inaniter te uocauit filium et decepit munere quoniam si non hoc est tribue 
nobis demonstracione existendi illius uirtutis Deinde quoniam ex scripturis ei locutus est 
prophete inducit testimonium Qualiter igitur christus non lacessitus est non irritatus est set cum 
multa mansuetudine rursus ex scripturis ei loquitur dicens Non temptabis dominum deum tuum 
Erudiens nos quia diabolum non per signa sed per innocenciam et longanimitatem superare 
oportet Et nichil ad ostentacionem facere et honoris dileccionem sed simpliciter Intuere autem 
illius insipienciam et a testimonio ipso quod inducit Que enim a domino allata sunt testimonia 
ualde conuenienter utraque dicta sunt Que autem ab illo male simpliciter et ut contingit neque 
prepositis quod decens erat reinducebat Non enim utique quod scriptum fuerat quoniam angelis 
suis mandabit de te suadet proicere seipsum et precipitare fieri aliter non dictum est de domino 
Sed hoc quidem interim non arguit quam uis et iniuriose eo utente sermone et ualde contrarie 
Nullus autem a filio dei hoc querit sed diaboli et demonum est immittere seipsum deorsum Dei 
autem et iacentes resuscitare Si enim uirtutem demonstrare oporteret non seipsum deicientem 
inaniter et precipitantem sed alios saluantem seipsum autem deicere inabrupta et precipitia illius 
est agminis Ita igitur et qui apud eos erroris est auctor ubique facit Sed christus et his dictis 
nondum seipsum reuelat sed ut homo interim ei loquitur Dicens enim non in solo pane uiuit 
homo et non temptabis dominum deum tuum non ualde seipsum reuelatus erat sed unum 
aliorum hominum se monstrantis Ne mireris autem si pro christo loquens uertitur multociens 
Quemadmodum enim pugillatores cum letales susceperint plagas sanguine circumeffusi multo 
et obtenebrati circumferuntur ita utique et ipse a prima plaga obtenebratus simpliciter que 
adueniunt loquitur Et procedit ad terciam immissionem et adducens eum in montem excelsum 
monstrat ei omnia regna et ait Hec omnia tibi dabo si procidens adoraueris me Tunc dicit ei 
Vade sathana Scriptum est enim Dominum deum tuum adorabis et ipsi soli latriam facies 
Quoniam enim iam in patrem peccabat que illius omnia sua dicens esse et deum studebat 
seipsum ostendere ut conditorem omnium tunc increpauit eum Et neque tunc uehementia sed 
simpliciter uade sathana Quod et preceptum magis fuit quam increpatio Simul enim dixit ei 
uade et fugere ipsum fecit Non enim alias tempaciones intuit Et qualiter lucas ait quoniam 
omnem compleuit temptacionem Michi uidetur capitula tempacionum dicens omnia dixisse Ut 
et aliis in his comprehensis Que enim decemmilia continent mala haec sunt uentri seruire ad 
uanam gloriam aliquid facere insanie pecuniarum obnoxioum esse Quod et nequam hic 
cognoscens quod omnium erat forcius postea posuit quia pluris est concupisceniam Prius 
quidem et ab inicio parturiens uenire adhoc Ultimum autem hoc obseruans ut aliis potentius 
existens Etenim hec est prelii illius lex que uidentur magis claudicationem immittere hec ultima 
producit Quod et in iob fecit Ideoque hic ab his que uidebantur esse uiliora et inbecilliora 
incipiens ad id quod forcius est procedit Qualiter igitur hunc superare oportet Ita ut christus 
erudiuit Ad deum refugientem Et neque hinc fame humiliari credentes potenti et per sermonem 
educare Neque in his que acceperimus bonis temptare eum qui dedit sed sufficientes esse 
superiori in gloria Humane glorie nullam habentes curam Et ubique necessitatis superfluitatem 
de honorare Nichil enim ita succumbere diabolo facit ut quod amplius est desiderare et 
auariciam concupiscere Et hoc et ab his quae fiunt est uidere Etenim et nunc sunt qui dicunt 
Hec tibi omnia dabimus si procidens adoraueris me Homines quidem existentes natura organa 
autem illius effecti Quoniam et tunc non per semetipsum solum sed per alios ei accessit Quod 
et lucas manifestans dixit Quoniam usque ad tempus destitit ab ipso Monstrans quod postea per 
propria organa ei aduenit Et ecce angeli aduenerunt et ministrabant ei Quoniam enim ea que 
immissionis erant fiebant non dimissit eos apparere Ut non his expelleret uenationem Ubi 
autem ipsum in omnibus arguit effugere fecit tunc apparent illi Ut et tu discas quoniam et te 
post illorum uictorias angeli suscipient plaudentes et in omnibus onorantes Sic itaque et 
lazarum post caminum paupertatis et famis et indigentie uniuerse angeli accipientes 
asportauerunt Quod enim iam dixi multa christus demonstrat nunc que et nos sumus accepturi 
Quoniam igitur haec propter te facta sunt zelare et immitare uictoriam etsi accesserit aliquis 
ministrorum demonis illius et que illius sunt sentientium improperans et dicens si mirabilis es et 
magnus transfer montem non turberis neque tumultueris sed cum mansuetudine responde et 
dic quod dominatorem audisti dicentem non temptabis dominum deum tuum Etsi ille gloriam 
et potenciam promittens et infinitam peccuniarum multitudinem iusserit ad orare sta rursus 
uiriliter Neque enim incommuni dominatore omnium nostrum hoc fecit diabolus solum sed et 
per singulos dies in unoquoque seruorum eius has inducit machinaciones Non in montibus 
solum neque in solitudinibus neque per seipsum sed et in ciuitatibus et foris et iudiciis et 
percognatos nobis homines Quid igitur oportet facere Non credere ei uniuersaliter sed et aures 
precludere et blandientem odire et cum maiora promittit tunc magis auertere Quoniam et 
euam quando maxime spe extulit tunc proiecit et maxima ei operatus est mala Inimicus enim 
est noster infederabilis et prelium non manifestum suscepit aduersum nos et non ita nos 
studemus pro nostra salute ut ipse pro nostra perdicione Auertamus igitur eum non uerbis 
solum set et operibus non mente sed actibus et nichil faciamus eorum que illi placent Ita enim 
omnia faciemus que deo placent Etenim et promittit multa non ut det set ut accipiat Promittit 
ex rapina ut auferat regnum et iusticiam et ponit uelud quosdam laqueos et plagas thesauros in 
terra Ut et his et qui in celo sunt priuet thesauros Et uult hic ditari ut non ditemur illic Etsi 
non poterit per diuitias ab ea que illic est requie nos expellere aliam incedit que per inopiam est 
uiam quod et in iob fecit Quoniam enim uidit quod nullam iniusticiam eum diuitie facere 
persuaserunt per inopiam complicat retia inde eum superare estimat Quo quid fiet unquam 
amencius qui enim diuitias potuit ferre sobrie multo magis inopiam sustinebit uiriliter Et qui 
peccunias non concupiscit presentes neque absentes queret Quemadmodum neque tunc ille 
beatus sed ab inopia rursus clarior efficiebatur Peccunias enim potuit auferre pernitiosus ille 
demon Amorem autem qui ad deum est non solum auferre non potuit set et forciorem fecit et 
omnibus eum denudans amplioribus fecit uirescere bonis Ideoque in angustia erat quanto enim 
ampliores inducebat plagas tanto tunc forciorem uidebat effectum Ideoque omnia pertransiens 
et pertinniens quoniam amplius nichil perficiebat ad antiquum scutum id est mulierem cucurrit 
et personam subinduit affeccionis et calamitates illius traigice et ualde miserabiliter ennarat et 
fingit perereptione malorum illius perniciosum illud inducere consilium Sed neque ita eum 
possedit Etenim cognouit eius escam mirabilis ille uir et cum multo consilio mulierem ex illo 
loquentem silere fecit Quod utique et nos oportet facere Etsi fratrem etsi amicum proprium etsi 
mulierem etsi quemcumque necessariorum nobis subindutus loquatur aliquid non decencium 
non a persona haec dicente sucipere Etenim et nunc multa talia facit et compassionis personam 
premittit et uidetur quidem bone mentis esse Perniciora autem et uenenis difficiliora uerba 
inmittit Iniacturam enim blanditii est illius Erudire autem in id quod confert est dei Neque enim 
reputemus neque omnibus modis inretentibilem queramus uitam Quem enim erudit dominus 
quid ait Quare cum prosperitates assupserimus in malicia uiuentes tunc maxime dolendum 
Semper enim peccantes trepidare oportet maxime autem cum nichil passi fuerimus mali Cum 
enim secundum partem expetit penas deus Leuem nobis facit eam que pro his est exquisicionem 
Cum autem in singulis delictis longanimis est in magnam nobis in eisdem permanentes seruat 
uindictam Si enim emendantibus necessaria est tribulacio multomagis peccantibus Vide igitur 
quantam longanimitatem accipiens pharao ultimam pro his postea dedit uindictam quot 
nabuchodonosor delinquens infine omnia solum et diues quoniam nullum hic passus est malum 
propter hoc ipsum maxime factus est miser Quoniam lasciuiens in presenti uita abscessit illuc 
omnium horum daturus uindictam ubi neque mitigacionem mali erat inuenire Sed tamen sunt 
quodam ita frigidi et insipientes ut quae hic sunt solum semper inquirant et derisibilia illa uerba 
dicant Fruar presentibus interim omnibus et tunc inuestigabo de incertis Largiar uentri seruiam 
uoluptatibus abutar presenti uita da michi hodiernam diem et accipe crastinam et quid ab hircis 
uel porcis qui hec dicunt quid differunt Si enim eos qui in muliere proximi fremunt non dimittit 
propheta homines estimare quis nos incusabit hos yrcos et porcos et asinis insipienciores esse 
estimantes qui ea que his que uidentur sunt aperciora incerta esse estimant Etsi enim nulli 
aliorum credis assiste demonibus cum flagellantur qui iniacturam nostram et dicere et agere 
uniuersa meditantur Neque enim utique adhoc contradices Quoniam omnia ut augeant desidiam 
nostram agunt et gehenne exsoluant timorem et incredibilia faciant que illic sunt iudicia Sed 
tamen qui hec uolunt clamantes et lugentes multociens que illic sunt supplicia predicant Unde 
igitur hec dicunt et contraria his que uolunt loquuntur Nusquam aliunde sed quia ampliorem 
sustinent necessitatem Non enim utique uellent libenter confiteri neque quod a mortuis 
hominibus plectuntur neque quia uniuersaliter patiuntur aliquod malum Ad quid igitur haec 
mihi dicta sunt quoniam demones confitentur gehennam qui nolunt credi gehennam Tu autem 
qui hoc frueris honore et ineffabilibus comunicasti misteriis neque illos imitaris sed et his 
insipiencior factus es Atquis uenit ex his que in inferno sunt ait et hec annunciauit a celis enim 
aliquis aduenit et dixit Quoniam deus est qui omnia condidit Quoniam autem animam habemus 
unde manifestum est Si enim his que uidentur crediturus es et de deo et angelis eius et de 
intellectu et de anima dubitabis et ita tibi omnia perhibunt ueritatis dogmata Quamuis si 
manifestis credere uolueris inuisibilibus magis quam his que uidentur credere oportet Etsi 
paradoxum id est inopinabile est quod dictum est Sed tamen uerum est et aput intellectum 
habentes ualde confessum est Oculi enim multum falluntur non in inuisibilibus solum Illa enim 
neque nouerunt sed et in ipsis que estimant uidere et spacio et aere et mente Alias uersa et 
ira et sollicitudine et decemmilibus aliis inpedientibus eorum certitudinem Anime autem 
cogitacio silumen acceperit diuinarum scripturarum certissima et in deceptibilis eorum que sunt 
erit iudicatrix Ne igitur inaniter nosmetipsos decipiamus neque cum desidia uite huius que per 
hec dogmata generatur et pro ipsis dogmatibus difficiliorem nobis ipsis coaceruauerimus ignem 
Si enim non est iudicium neque noxias dabimus eorum que fecimus neque honores eorum quae 
laborauimus accipiemus intellige quo tendunt que sunt blasphemie nostrae cum dicatur iustum 
deum et amatorem hominum et mansuetum tot labores et sudores contempnere Et qualiter 
utique habebunt haec rationem Si enim nusquam saltim aliunde ab his que secundum tuam 
domum hec reputa et tunc uidebis hoc inconueniens Etsi enim decemmilies fueris ipse crudelis 
et inmisericors et feris ipsis irracionabilior non utique eligeres famulum qui ergate bone mentis 
erat deficiens relinquere inhonoratum sed et libertate renumeras et pecuniarum donatione Et 
quoniam ipse iam abiens nullum potes in ipsum operari bonum hereditaturis sustanciam tuam 
fulmina imprecaris pro ipso supplicans et deprecans omnia faciens ut non maneat ipse 
inremunatus Tu quidem qui pernitiosus es ita benignus et filantrophos id est amator hominum 
et es misericors ad famulum infinita autem bonitas deus ineffabilis filantropia id est hominum 
amicicia tanta benignitas famulos suos qui circa petrum et paulum et iacobum et iohanem sunt 
qui per singulos dies propter ipsum esuri uerunt ligati feris traditi morientes tanta passi quae a 
nullo numerari possunt Non coronatos despiciet Et agonotheta quidem eum qui in olimpiis 
uicerit famosum reddit et coronat et dominator famulum et rex militem et unusquisque 
simpliciter ministrantem sibi quibus potest remunerat bonis deus autem solus post tantos 
sudores et labores non paruum non magnum eis bonum retribuit Sed iusti et pii illi qui omnem 
uirtutem pertransierunt in eisdem iacebunt cum adulteris et parricidis et homicidis et 
sepulchorum uiolatoribus et ubi hec utique habebunt racionem Si enim nichil est post eam que 
hinc est abscessionem sed nostra usque ad presencia sunt in eisdem illi sunt cum his Magis 
autem neque in eisdem secundum tuum sermonem sed hic in remissione quidem hii in supplicio 
autem illi per omne tempus facti sunt Et qualis hoc tyrannus quis crudelis homo et inmitis ita de 
his qui eius sunt unquam consiliatus est famulis et minstris id est incontinenciae 
superhabundantiam et ubi desinit sermo hic Quapropter et sinus quam aliunde uolueris ab his 
cogitacionibus eruditus liberare a perniciosa hac suspicione et fuge maliciam et laboribus qui 
pro uirtute sunt ad iungere et tunc nosces manifeste Quoniam non usque ad presentam uitam 
stant que nostra sunt Etsi aliquis interrogabit te quis ueniens annunciauit que illic sunt dic ad 
eum hominum quidem nullus Non crederetur enim utique multociens ceu augens et extollens 
rem Angelorum autem dominator omnia illa cum certitudine annunciauit Quid igitur hominis 
nobis est necessitas nos uel ex nobis expetituri noxias per singulos dies clamantis quoniam et 
gehennam preparauit et regnum constituit et horum nobis demonstraciones tribuentis 
manifestas Si enim non esset iudicaturus neque hic uindictam expeteret Etenim et hoc ipsum 
qualiter utique haberet racionem Malorum hos quidem puniri hos autem non puniri Si enim 
non personarum acceptor est deus sicut neque est quid utique unquam hunc quidem expetiit 
uindictam illum autem dimisit in punitum abire Hoc enim rursus priore magis est difficilius 
sed uultis cum bona mente audire que dicuntur et hanc dissoluamus aporium id est questionem 
Que igitur est solutio Neque omnes hic expetit uindictam ut non ignores resurreccionem et 
desperes de iudicio quasi omnibus hic dantibus rationem neque omnes inpune dimittit abire ut 
non rursus inprouisa esse omnia estimes Sed et punit et non punit Per eos quidem quos punit 
monstrat quod et illic non punitos hic expetet rationem per eos autem quos non punit preparans 
te credere quoniam est aliquid post abscessionem que hinc est iudicium terribile Si autem 
uniuersaliter priorum non curam habuisset neque punisset quosdam hic neque benefecisset 
Nunc autem uides ipsum propter te et celum tendentem et solem accedentem et terram 
fundantem et mare effundentem et aerem expandentem et lune ordinantem cursus et horis anni 
immobiles ponentem leges et alia autem uniuersa nutu illius suum cum certitudine explentia 
cursum Etenim natura nostra et irracionalium reptilium gressibilium uolatilium natatilium 
eorumque in stagnis eorumque in fontibus eorumque in fluuiis que in montibus que in saltibus 
que in domibus que in aere que in campis et plante et semina et arbores et siluestres et 
domestice et fructifere et omnia simpliciter que ab infatigabili illa manu mota nostram 
dispensant uitam non ad utilitatem solum sed et ad uoluptatem ministerium nobis ex seipsis 
tribuencia Tantam igitur uidentes bonam ordinationem quamuis neque minimam dixerimus 
partem audes dicere quod qui tanta et tam magna operatus est propter te in his que maxima sunt 
te despiciet et cum asinis et porcis dimittet defunctum iacere et dono te tanto pietatis honorans 
quo et angelis fecit equalem contempnet te post decemmilia labores et sudores et qualiter utique 
habebunt hec racionem Hec enim etsi nos siluerimus lapides clamabunt ita aperta et manifesta 
et radio ipsa excelsiora Hec igitur omnia excogitantes et suadentes nostram animam quoniam 
post abscessionem que hinc est et tribunali asistemus terribili et racionem dabimus omnium 
quae fecimus et noxias sustinebimus et uindictam tolerabimus si manserimus deliquentes et 
coronis et bonis ineffabilibus fruemur si parum nobis ipsis intendere uoluerimus et 
contradicencium ora in his obstruemus et ipsi uirtutis uiam eligemus Ut cum propalatione 
decenti in illud iudicium abeuntes promissis potiamur bonis Gratia et misericordia domini nostri 
ihesu christi cui gloria et imperium in secula seculorum amen


Audiens autem ihesus quoniam iohannes traditus est recessit in galileam 
 
Cur recedit in galileam Rursus erudiens nos non ultro ire ad temptaciones sed cedere et cessare 
Non enim incusacio est non proicere seipsum in periculum sed cadentem non uiriliter stare Hoc 
igitur docens et inuidam iudaicam mitigas recedit in capharnaum simul quidem complens 
prophetiam simul autem et didascalos orbis terrarum piscari studens Quoniam illic morabuntur 
arte utentes Tu autem michi intende qualiter ubique ad gentes abiturus auideis accipit causam 
Etenim hic cum insidiati essent precursori et in uinculis inmisissent impellunt ipsum ire ad 
galileam gentium Quoniam enim neque aparte dicit gentem iudaicam neque omnes enigmatice 
insinuat tribus intende qualiter determinat uillam illam propheta ita dicens Terra neptalim uia 
maris ultra iordanem galileae gentium Populus sedens in tenebris uidit lumen magnum 
Tenebras hic non sensibiles uocans set et errorem et impietatem Ideoque induxit Sedentibus in 
regione et umbra mortis lumen ortum est eis Ut enim discas quoniam neque lumen neque 
tenebras sensibiles ait de lumine disputans non simpliciter lumen uocauit sed lumen magnum 
quod alias lumen uerum ait Tenebras autem exponens umbram mortis nominauit Deinde 
monstrans quod non ipsi querentes inuenerunt sed deus ipsis desuper apparuit ait ipsum lumen 
ortum est et effulsit Non ipsi prius ad lumen cucurrerunt Etenim in ultimis humana erant ante 
christi presenciam Neque enim ambulabant in tenebris sed sedebant in tenebris quod signum 
erat neque sperandi eos liberari Quemadmodum enim neque scientes ubi oportet progredi ita  
comprehensi a tenebris sedebant non iam potentes stare Et tunc incepit ihesus predicare 
et dicere Penitenciam agite apropinquauit enim regnum celorum Ex tunc quando Ex quo 
inmissus est iohannes Et propter quid non ex principio ipsis predicauit Quid autem uniuersaliter 
iohanne indigebat operum testimonio ipsum predicante ut et hinc ipsius dignitatem discas quod 
quemadmodum pater ita et ipse prophetas habet quod et zacharias dixit Et tu puer propheta 
altissimi uocaberis et ut nullam inuerecundis iudeis causam derelinquat quod et ipse posuit 
dicens Venit iohannes neque commedens neque bibens et dicunt demonium habet Venit filius 
hominis commedens et bibens et dicunt ecce homo edax et uini potator amicus publicanorum et 
peccatorum et iustificata est sapientia a filiis suis sed et aliter Necessarium erat ab illo prius  
dici que de ipso erant et non ab ipso Si enim et post tanta et tam magna testimonia et 
demonstraciones dixerunt tu testaris de teipso testimonium tuum non est uerum si neque 
dicente iohanne procedens in medium ipse primus testatus esset quod non utique dixissent 
Propter hoc neque predicauit ante illum neque miracula fecit donec incidit in carcerem ille ut 
non hac multitudo scinderetur Propter hoc neque signum ullum fecit iohannes ut et hinc 
multititudo ihesu tradatur miraculis ad ipsum illos trahentibus Si enim tantis dispensatis et ante  
carcerem et post carcerem zelotipe ad ipsum habebant discipuli iohannis et multi autem neque 
ipsum set iohannem suspicabantur esse ihesum si nichil horum factum esset quid non utique 
contigisset propterea et matheus designat quoniam ex tunc incepit predicare Et incipiens 
predicationem quam ille predicabat hanc et ipse edocuit et nichil nondum de seipso predicatio 
quam predicabat dicit Etenim et hoc interim amabile erat si susciperetur quoniam nondum de 
seipso doxam id est oppinionem habebant propterea et incipiens nichil graue et honerosum ait 
uelut ille securim et arborem incisam et uentilabrum et aeree et ignis inextinguibilis 
memorans sed benigna in proemiis hominibus dicit et regnum quod illic est audientibus 
aeuangelizans Et ambulans secus mare galilaeae uidit duos fratres simonem denominatum 
petrum et andream fratrem eius mittentes amfiblestron in mare Erant enim piscatores Venite 
post me et faciam uos piscatores hominum Hi autem relinquentes recia secuti sunt eum 
Quamuis iohannes ait aliter eos uocatos fuisse unde manifestum quod secunda hec uocacio fuit 
multimode hoc utique aliquis cognoscet Illic enim ait quod nondum misso in carcerem iohanne 
aduenerunt Hic autem postquam missus est ipse et illic quidem andreas uocat petrum hic autem  
utrosque ihesus Et iohannes quidem ait quoniam uidens ihesus simonem uenientem dicit Tu es 
simon filius iona tu uocaberis cephas quod interpretatur petrus Matheus autem ait quoniam 
iam hoc uocatus erat nomine Videns enim dicit simonem petrum et a loco autem unde uocati 
sunt et multipliciter aliunde utique aliquis hoc cognoscet et hoc quod facile obediunt et ex hoc 
quod omnia relinqunt Iam enim erant bene pereruditi Illic quidem in domum apparet andreas 
ueniens et multa audiens Hic autem nudum uerbum cum audissent confestim secuti sunt eas 
que a principio sunt relinqunt rursus sed iohannem uidentes in carcerem et ipsum recedentem ad 
propriam artem rursus reuntuntur Sic itaque eos et inuenit piscantes Ipse autem neque uolentes 
recedere primum prohibuit neque recedentes in finem reliquit sed remittens cum resiluerunt 
uenit rursus eos reacquisiturus quod maximus modus piscationis est Intuere autem illorum 
fidem et obedienciam Etenim in mediis operationibus existentes noscitis autem qualiter auidum 
quid est piscatio audientes autem eum iubentem non distulerunt neque tardauerunt non dixerunt 
reuertentes domum loquemur necessariis sed omnia dimittentes secuti sunt quemadmodum et 
heliseus in helia fecit talem enim christus obedienciam querit a nobis ut neque instanti tempore 
remoremur etsi uehementer aliquid maxime necessarium nos festinare facit Ideoque alium 
quendam aduenientem et rogantem sepelire patrem suum neque hoc facere dimisset monstrans 
quia omnibus assecutionem suam preponere oportet Si autem dicis quoniam maxima hec est 
causa et propter hoc maxime eos ammiror quoniam nullum nondum signum uidentes tante 
magnitudini promissionis crediderunt et omnia postposuerunt assecutioni illi Etenim per 
sermones quibus piscatione capti sunt crediderunt quoniam et alios per eos piscari potuerunt 
His igitur hoc promisit his autem qui circa iacobum et iohannem erant nichil tale ait Obedientia 
enim eorum qui preuenerant uiam iam his preparauerat Sed et aliter multa fuerant prius de ipso  
audita Vide autem qualiter et inoppiam eorum nobis cum diligencia enigmatice insinuat Inuenit  
enim eos suentes recia sua tanta erat paupertatis superhabundantia ut prerupta emendarent non 
potentes emere meliora Non parua autem interim et hec monstracio uirtutis inoppiam ferre 
facile ex iustis laboribus colligari inuicem amoris uirtute patrem habere secum et curare Ubi 
itaque eos piscatus est tunc incepit presentibus eis miracula facere per ea quae facit ea quae a  
iohanne de ipso dicta fuerant certificant Continue autem in sinagogis eorum faciebat et hinc eos 
erudiens quod non est deo contrarius et errorum predicator sed consolans patri aduenit Choros 
autem faciens non predicabat solum sed et signa ostendebat Etenim ubique sicubi aliquid 
extraneum fit et paradoxum id est inopinabile et urbanitatis cuiusdam introduccio signa facere 
assueuit deus pignora sue uirtutis leges suscepturis tribuens Sic itaque cum hominem facturus 
erat mundum creauit uniuersum et tunc ei legem illam que in paradiso fuit dedit Et quando 
noae legem laturus erat rursus magna ostendit signa per que uniuersam reelementauit 
creacionem Et terribile illud pelagus in annum integrum fecit dominari Et per que in tanta 
procella iustum saluauit Et in abraam autem multa signa tribuit puta uictoriam que  
in prelio fuit plagam que aduersus pharaonem ex periculis ereptionem Et iudeis legem laturus 
mirabilia illa et magna prodigia ostendit et tunc legem dedit Ita utique et hic excelsam illa 
introducturus urbanitatem et que numquam audierunt dicturus miraculorum demonstracione 
certificat que dicuntur Quoniam enim regnum quod predicabatur non apparebat ab his que 
apparent incertum facit manifestum et intende moderationem aeuangeliste Qualiter non 
unumquemque nobis enarrat curatorum set breuibus uerbis copiositatem transcurrit signorum 
Attulerunt enim ei ait omnes male habentes uariis egritudinibus et languoribus possessos et 
demonia habentes et lunaticos paralyticos et curauit eos Set quod queritur illud est quid 
utique a nullo eorum umquam fidem exquisuit Neque enim dixit quod postea uidetur dicens 
credite quoniam possum hoc facere Quoniam nondum sue uirtutis demonstracionem dederat et 
aliter in adueniendo et in inducendo non quamlibet ostendebat fidem Etenim alonge eos 
ferebant non utique afferentes nisi magna de ipso sibi ipsis suasissent 
 
Sequamur igitur eum et nos Etenim egritudines multas habemus animarum et has antecedenter 
uult curare Propter hoc enim et illas emendat ut has exterminet ab anima nostra Accedemus 
igitur ad eum et nichil uite huius petamus sed peccatorum dimissionem Etenim dat et nunc si 
studuerimus Tunc enim in syriam exiuit fama eius nunc autem in orbem terrarum uniuersum Et  
illi quidem audientes quod demones curauit concurrerunt Tu autem multo ampliorem 
experienciam et maiorem uirtutis eius accipiens non exsurgis et curris Sed illi quidem et patriam 
reliquerunt et amicos et cognatos Tu autem neque domum sustines exire ut accedas et multo 
maioribus potiaris Magis autem neque hoc a te expetimus Sed consuetudinem perniciosam 
relinque solum et manens domi et cum tuis poteris facile saluari Nunc autem siquidem 
corporalem habuerimus passionem omnia facimus et negotiamur ut eo tristante nos eruamur 
Anima autem nostra male disposita tardamus et remoramur Propter hoc neque ab illis eruemur 
quoniam que necessaria quidem sunt nobis inutilia estimamus et inutilia necessaria Et fontem 
autem malorum relinquentes riuos expurgare uolumus Quoniam enim malorum que sunt in 
corpore malicia anime est causa et paraliticos triginta octo annorum et ille qui pertectum oblatus 
est et ante hos autem cain manifestauit Et multipliciter autem aliunde hoc utique aliquis 
cognoscet Destruamus igitur malorum fontem et omnes sistemus egritudinum fluxus Non enim  
paraliticum esse solum est egritudo sed et peccare Et hoc magis est quam illud quanto et anima 
corpore melior Accedamus igitur ad eum et nunc deprecemur ut restringat animam nostram  
paraliticam et dissolutam et omnia que huius uite sunt relinquentes pro spiritualibus faciamus 
studium Si autem et his adhuc coniungeris post illam eorum habe Neque quoniam non doles 
cum peccas contempne Set propter hoc ipsum maxime ingemisce quoniam non sentis dolorem 
eorum que delinquntur Non enim quia non mordet peccatum contingit hoc set quia anima 
delinquens insensibilis est Intellige eos qui sentiunt propria peccata qualiter his qui inciduntur  
et uruntur amarius plorant quot agunt quot patiuntur et lugent et plangunt ut liberentur a 
pernitiosa consciencia quod utique non facerent nisi ualde dolerent secundam animam 
Uniuersaliter igitur non peccare melius est post illud autem est peccantes sentire et emendare 
Si autem neque hoc habuerimus qualiter deprecamur deum et dimissionem petemus 
peccatorum qui horum nullam habemus curam Cum enim ipse qui pecasti neque hoc  
ipsum quod peccasti scire uis pro quibus delictis deum rogabis pro his que nescis et qualiter 
scis beneficii magnitudinem Dic igitur tua peccata secundum speciem ut discas quorum accipis 
ueniam Ut ita bone mentis efficiaris circa benefactorem Tu autem hominem quemdam 
exacuens et amicos et uicinos et ianitores deprecatus et peccunias consumis et multos effundis 
sumptus et multos consumis dies etsi semel etsi bis etsi decemmilies expulerit qui irritatus est 
non desses es sed studiosus magis effectus ampliorem supplicationem proponens uniuersorum 
autem deo irritato negligimus pigritamur et laciuimus et ebrii sumus et omnia secundum 
consuetudinem agimus Et quando ipsum poterimus propitum facere Qualiter autem non hoc 
ipso magis exacuimus Non dolere enim eos qui peccant magis quam ipsum peccare deum facit 
irritare et irasci Ideoque in ipsam iam dignum est subingredi terram et neque hunc solem 
uidere neque respirare uniuersaliter Quoniam ita facile permutabilem dominatorem habentes et 
exacuimus eum et exacuentes neque penitenciam agimus Quamuis ipse neque cum irascatur 
odiens et auertens nos hec facit set ut uel ita attrahat nos ad seipsum Si enim iniuriam passus 
continue benefaceret magis utique contempneres Ut igitur non hoc contingat auertit paululum 
ut semper te secum habeat Confidamus itaque in eius filantrophia Et penitenciam 
demonstremus sollicitam antequam instet dies non permittens nos lucrari ex penitencia Nunc  
enim in uobis hoc totum est Tunc autem qui discernit solus calculi efficitur dominus 
Preueniamus itaque faciem eius in confessione ploremus lugeamus Si enim poterimus 
deprecari iudicem ante prefixum tempus dimittere nobis peccata neque ingressus est iam nobis 
necessitas Quemadmodum si hoc non efficietur publice uniuerso orbe terrarum presente nos 
audiet et nulla nobis erit iam uenie spes Nullus enim eorum qui hic non dissoluerunt peccata  
abiens illuc poterit noxas que in his sunt effugere Sed quemadmodum his qui sunt in  
carceribus his cum catenis adducuntur ad iudicium ita anime omnes cum hinc abscesserint 
diuersis circumdate catenis peccatorum ad tribunal dicuntur terribile Etenim carcere in nullo 
melius presens uita disposita est Sed quemadmodum si habitaculum illud ingredientem 
omnes uidemus cathenis circumdatos ita et nunc si ab imaginatione exteriori nosmetipsos 
amouentes in uniusque uitam ingressi fuerimus uniuscuiusque animam uidebimus ferro 
difficilioribus uinculis circumdatam et maxime si indiuitum ingredieris animas Quanto enim 
utique amplioribus fuerint circum amicti tanto magis sunt ligati Quemadmodum igitur 
incarceratum cum uideris et in dorso et in manibus multociens autem et in pedibus ferro ligatum 
propterea maxime misereris ita et diuitem cum inspexeris decemmilibus circum amictum Non 
propter hec diuitem sed propter hec ipsa miserum esse estima Cum his enim uinculis et carceris 
custodem habes difficilem id est pernitiosum desiderium pecuniarum Quod non dimittit hunc  
excedere carcerem Sed decemmille construit compedes et custodes et ianuas et uectes et in 
interiorem ipsum immitens carcerem suadet et delectari uinculis his ut neque spem quandam 
ereptionis inueniat inminencium malorum Etsi reuelabis in mente tua animam illius non ligatam 
solum sed et aridam et sordidam et pediculorum plenam uidebis In nullo enim illis meliores  
sunt lasciuie uoluptates sed coinquinatiores Et magis corpori eorum nocent simul cum anima 
et hunc et illi decemmille inducunt egritudinum fontes Propter hec utique omnia redemtorem 
animarum nostrarum deprecemur ut et uincula rescindat et difficilem hunc nostrum custodem 
abiciat et ab honere ferrearum illarum catenarum eripiens penna leuiorem nobis faciat sensum 
Deprecantes autem eum et ea que a nobisipsis sunt offeramus id est studium et mentem et 
desiderium bonum Ita enim poterimus et in breui tempore adetinentibus nos liberari malis et 
discere in quibus fuimus prius et decenti frui libertate qua omnes nos potiamur gratia et 
misericordia domini nostri ihesu christi cui gloria et imperium in secula seculorum amen


Videns ihesus turbas ascendit in montem Et cum decendisset ipse accesserunt ad eum discipuli 
eius et aperiens os suum docebat eos dicens 
 
Vide quod honoris amorem et tumorem spernit Non enim circumduxit eos secum Sed quando 
curare quidem oportebat ipse circuibat ubique et ciuitates et regiones episcopans Quando autem 
multa turba facta est in uno sedet loco Et non in ciuitate et foro medio sed in monte et 
solitudine Erudiens nos nichil ad ostentacionem facere et a tumultibus qui sunt in medio 
abscedere Et maxime eum filosophari et de necessariis disputare rebus oportuerit Cum 
ascendisset autem ipse et sedisset accesserunt discipuli Vides eorum uirtutis uegetacionem et 
qualiter repente meliores facti sunt Alii enim miraculorum erant inspectores Hii autem et audire 
aliquid iam desiderabant magnum et excelsum quod et in doctrinam hanc hunc immissit et 
sermonem hunc incipere fecit Neque enim corpora curauit solum sed et animas emendabat et 
rursus studio horum ad studium illorum transibat et uarians simul utilitatem et remiscens 
sermonum doctrine ostentacionem que est ab operibus et inuerecunda hereticorum obstruens 
ora per ea quibus de alterutra substancia curam habeat Monstrans quod integri animalis est 
conditor Ideoque multam utriusque nature habebat prouidenciam Nunc quidem illam nunc 
autem hanc emendans Quod utique et tunc faciebat Aperiens enim ait os suum docebat eos Et 
cur appositum est aperiens os suum ut discas quoniam et silens erudiebat non loquens solum 
Sed nunc quidem os aperiens nunc autem uocem que est ab operibus emittens Cum autem 
audieris quod docebat eos non discipulis eum loqui estima solum Quoniam enim multitudo 
plebeiam erat et ab humilibus uenerat locis discipulorum quorum substituens ad illos facit 
sermonem in locucione que est ad eos et reliquis omnibus qui ualde deficiebant ab his que 
dicebantur non honerosam fieri preparans philosophie doctrinam quod et lucas enigmatice 
insinuans dixit Quoniam sermonem conuertit ad ipsos Et matheus autem hoc ipsum monstrans 
scripsit Quoniam accesserunt ad eum discipuli eius et eos docebat Ita enim et reliqui intendere 
auidius debebant quam si ad uniuersos eum extenderet Inde igitur incipit et qualia fundamenta 
ponit noue uestre urbanitatis Audiamus cum diligentia que dicuntur Dicta enim sunt ad illos 
scripta sunt et propter uniuersos posteriores Propterea intendebat quidem discipulis contionans 
Non in illis autem circumsistit ea que dicuntur sed indeterminate introducit beatitudines 
uniuersas Neque enim dixit beati estis uos si pauperes efficiemini Sed beati pauperes Quamuis 
etsi illis dixisset commune hoc consilium futurum esset Etenim cum dicat ecce uobiscum sum 
omnibus diebus usque ad consumationem seculi non ad illos dicit solos sed et per illos ad 
orbem terrarum uniuersum et cum eos beatificat persecucionem passos et abactos et 
intollerabilia pacientes non illis solum sed et omnibus qui eadem dirigunt complicat coronam 
Verumtamen ut et manifestius hoc fiat et discas quia et ad te communionem habent multam que 
dicuntur et ad uniuersam hominum naturam si aliquis uoluerit intendere audi qualiter mirabiles 
has incipit beatitudines dicens beati pauperes spiritu humiles et contriti mente Spiritum enim 
hic animum et eleccionem dixit Quoniam enim sunt multi humiles nolentes arerum necessitate 
coacti relinquens illos Neque enim erat hec laus eos qui ex eleccione seipsos humiliant et 
constringunt beatificat primos Et qua de causa non dixit humiles sed pauperes quoniam hoc 
illo amplius est Formidantes enim hic ait et trementes dei uisiones quos et per isaiam profetam 
ualde comendans deus dixit Super quem inspiciam nisi super mitem et quietum et trementem 
meos sermones Etenim multi sunt humilitatis modi Et hic quidem est humilis moderatus hic 
autem cum superhabundatia uniuersa Hanc et beatus propheta laudat humilitatem Non 
simpliciter cohartatam mentem nobis subscribens set ualde contritam per ea que ait sacrificium 
deo spiritus contritus cor contritum et humilitatum deus non adnichilabit Et pueri autem tres 
hoc pro sacrificio magno offerunt deo dicentes Sed in anima contrita et spiritu humilitatis 
acceptemur Hanc et christus beatificat nunc Quoniam enim maxima malarum et uniuerso orbi 
terrarum nocencia elatione ingressa sunt diabolus enim non exsistens ante hoc talis ita diabolus 
factus est Quod et paulus manifestans ait ut non extollaris iniudicium incides diaboli et primus 
homo ac spe a diabolo inflatus eneruatus est et mortalis effectus est expectans enim futurus esse 
deus et quod habebat perdidit quia et deus in properans ei et amenciam eius increpans dixit 
ecce adam factus est ut unus ex nobis Et unus quisque autem posteriorum hinc in impietatem 
excidit Deo equalitatem imaginatus Quoniam igitur hec malorum ars fuit et radix et fons 
malicie uniuerse egritudini coalternum preparat farmacum uelut fundamentum quoddam forte et 
stabile hanc primam premittit legem Hac enim subiecta cum stabilitate uniuersa alia super 
ponit fabricans Hac autem destructa etsi usque ad celos peruenerit urbanitas omnia subtrauntur 
facile et in malum subuertuntur finem etsi ieiunium etsi orationem etsi misericordiam etsi 
sobrietatem etsi aliud quodcumque congregaueris bonum sine humilitate omnia recinduntur et 
pereunt quod et in phariseo factum est Etenim postquam deuenit in ipsam bonorum 
summitatem omnia perdens descendit quoniam matrem bonoram non habebat Sicut enim elatio 
fons omnis malitie est ita humilitas philosophie uniuerse est principium Ideoque hinc incipit 
radicitus euellens ex anima audiencium superbiam Et quid hoc ad discipulos ait qui utique erant 
humiles neque enim habebant occasionem aliquam elationis piscatores et inopes existentes et 
ignobiles et idiote etsi non ad discipulos hec sunt set ad presentes tunc et ad eos que postea 
erant suscepturi ut propter hec non eos contempnant Magis autem et ad discipulos Etsi enim 
non tunc sed postea debebant indigere utilitate hac Post signa et miracula et orbis terrarum 
honorem et liberam ad deum presentiam Neque enim diuitie neque potencia non ipsum regnum 
ita extollere erat sufficiens ut uniuersa que illis extiterunt Sed et aliter ante signa decens erat eos 
et tunc extolli multitudinem uidentes et theatrum illud quod circumstabat magistro Et pati 
aliquid humanum Ideo ipsorum confestim substringit cogitacionem Et non introducit in ordine 
suasionis et uisionis que dicuntur minus honerosum sermonem faciens et omnibus aperiens 
discipline stadium Non enim dixit ille et ille sed qui hec faciunt omnes beati Quare etsi seruus 
es etsi pauper etsi inops etsi alienus etsi idiota nichil est quod prohibeat esse te beatum si 
uirtutem hanc zelatus fueris Incipiens igitur hinc unde maxime oportebat procedit ad aliud 
mandatum quod contrarium estimatur esse orbis terrarum calculo Uniuersis enim eos qui 
letantur zelotes esse estimantibus Eos autem qui in tristicia et inopia et luctu miseros Ipse hos 
pro illis beatificat dicens ita Beati qui lugent Quamuis uniuersi eos miseros nuncupant 
Propterea enim preassumens signa operatus est ut talia in legislacionem deducens fide dignus 
sit Et hic autem rursus Non simpliciter eos qui lugent posuit set et eos qui pro peccatis hoc 
faciunt Quia aliud ualde est proibitum in aliquo uite huius lugere quod et paulus significabat 
dicens Quoniam mundi quidem tristicia mortem operatur Hos igitur et ipse beatificat qui ita 
tristantur Et neque ipse eos qui tristantur posuit set eos qui cum intensione Ideo neque dixit qui 
tristantur sed qui lugent Etenim hoc rursus mandatum omnis est philosophie magister Si enim 
qui pueros et mulieres uel alium quendam necessariorum defunctum lugent non peccunias non 
corpora concupiscunt secundum illud doloris tempus non gloriam desiderant non conuiciis 
exacuuntur non ab emulatione possidentur non ab alia aliqua passione capiuntur luctui subiecti 
solum multomagis qui peccata sua lugent ut lugere dignum est maiorem hac demonstrabunt 
philosophiam deinde quod erit brauium quoniam ipsi consolabuntur ait Ubi consolabuntur dic 
michi et hic et illic Quoniam enim hoc preceptum ualde graue et honerosum Quod maxime 
ipsum leue faciebat hoc promisit se esse daturum quare si uis consolari luge Et ne estimes 
enigma esse quod dicitur Cum enim deus consoletur etsi decem mille nubes tristium 
superuenerint omnibus superior eris Etenim multo maiores semper laboribus dat retribuciones 
deus quod utique et hic fecit Beatos enuncians eos qui lugent non secundum rei dignitatem sed 
secundum dignitatem filantropias id est amicicie honimum que est secundum ipsum Quod non 
dignitatis rei set eius filantropias id est amicicie hominum est Qui enim lugent delicta lugent 
Talibus autem sufficit uenia frui et excusatione potiri Sed quoniam ipse uehementer est 
filantropos id est amicus omnium neque in suppliciorum destruccione neque in peccatorum 
liberatione retributionem sistit set et beatos facit et multarum facit participes consolationum 
lugere autem propriis solum set pro alienis iubet delictis Quales sanctorum erant anime qualis 
erat que moisi qualis erat que pauli que dauit Etenim et hi omnes aliena multociens luxerunt 
mala Beati mites quoniam ipsi hereditabunt terram Qualem terram dic michi Quidam 
intellectualem dicunt sed non hoc est Nusquam enim inuenimus in scriptura terram 
intellectualem set quid est quod dictum est sensibile ponit brauium sicut et paulus Dicens 
enim honora patrem tuum et matrem tuam induxit ita enim eris longeuus super terram Et ipse 
latroni rursus Hodie mecum eris in paradiso Neque enim a futuris bonis promouet solum sed et 
a presentibus propter crossiores auditorem et ante futura querentes illa Propter hoc itaque et 
procedens dixit Sis bone mentis cum aduersario tuo Deinde talis philosophiae brauium ponit et 
ait ne quando te tradat aduersarius iudici Et iudex ministro Vides unde terruit A sensibilibus 
ab his que ante occulos contingunt et rursus Quicumque dixerit fratri suo racca debitor erit 
concilio Et paulus autem multociens sensibilia ponit brauia et a presentibus promouens Puta 
cum de uirginitate disputat Nichil enim de celestibus dicens illuc tamen interim a presentibus 
inducit dicens propter instantem necessitatem Et ego autem uobis parco et uolo autem uos sine 
sollicitudine esse Sic utique et christus spiritualibus sensibilia remiscuit Quoniam enim 
estimatur qui mitis est omnia sua perdere contrarium promittit dicens quoniam hic quidem est 
qui cum stabilitate ea que sunt possidet qui non est pertinax neque proteruus qui autem talis est 
et paterna dimittit multociens et ipsam animam Sed et aliter quoniam in ueteri testamento 
continue propheta mites hereditabunt terram dixit a consuetis eis uerbis contexit sermonem ut 
non ubique aliena insonaret hec autem dicit non usque ad presencia sistens retributiones Sed 
cum his et illa tribuens Siue enim aliquid spirituale dixerit non aufert ea que sunt in presenti 
uita Siue aliquid eorum que in uita hac sunt rursus promisserit non usque adhoc promissionem 
sistit Querite enim ait regnum dei et hec omnia adicientur uobis Et rursus quicumque dimiserit 
domum uel fratres centuplum accipiet in seculo hoc et in futuro uitam eternam possidebit Beati 
qui esuriunt in siciunt iusticiam Quam iusticiam uel uniuersalem ait uirtutem uel particularem 
hanc contrariam auaricie existentem Quoniam enim de misericordia inuicturus est monstrat 
qualiter misereri oportet Puta quoniam non ex rapina neque ex auaricia Beatificat autem eos 
qui iusticiam habent Et uide cum quanta id ponit superhabundatia Non enim dixit beati qui 
iusticiam habent set beati qui esuriunt et sitiunt iusticiam ut non simpliciter sed cum omni 
desiderio ipsam adipiscamur Quoniam enim hoc maxime proprium auaricie est et non ita 
cupimus cibum et potum sicut ampliora possidere et acquiere desiderium hoc quod est circa 
auariciam transponere iussit Deinde rursus sensibile brauium determinat dicens Quoniam ipsi 
saturabuntur Quia enim estimatur auaricia abundantes facere multos dicit quoniam contrarium 
quidem est Iusticia enim hoc operatur Non igitur iusta agens time inopiam neque trenie 
famem Quid enim rapiunt hii maxime sunt qui ab omnibus cadunt Sicut qui iusticiam cupit 
omnia ipse habet cum stabilitate Si autem qui aliena non concupiscunt tanta fruuntur abundantia 
multomagis qui sua proiciunt Beati misericordes hic non eos qui per peccunias miserentur 
solum michi uidetur dicere sed et eos qui perres Varius enim est misericordie modus et latum 
est hoc mandatum Quid igitur eius es premium quoniam ipsi misericordiam consequentur Et 
uidetur quid retribucio quedam equalis esse Est autem multo maior direccione Ipse autem 
miserentur ut homines Misericordiam autem consequentur ab uniuersorum deo Non est autem 
equalis humana misericordia et diuina Sed quantum bonitatis et malicie est medium Tantum hec 
ab illa distat Beati mundi corde quoniam ipsi deum uidebunt Ecce rursus spirituale premium 
Mundos autem hic ait uel eos qui uniuersalem uirtutem possident et nullius malicie sibi ipsis 
conscii sunt uel eos qui insobrietate consistunt Nullius enim nobis ita est necessitas ad 
uidendum deum ut uirtutis huius Ideoque paulus ait Pacem persequimini cum omnibus et 
sanctificationem sine qua nullus uidebit dominum Visum autem hic ait eum quem homini 
possible est deum uidere Quoniam enim multi miserentur quidem et non rapiunt neque auari 
sunt adulterant autem et impudica agunt monstrans quod non sufficit quod primum est et hoc 
apposuit quemadmodum et paulus macendonibus testatus est corinthiis mittens quoniam non 
solum misericordia ditabunt sed et alia uirtute Dicens enim de honore eorum his qui 
impeccuniis erant ait quoniam et seipsos dederunt domino et nobis Beati pacifici hic non 
litigare aduersus seipsos solum sed odire adinuicem destruit Sed et aliud aliquid amplius 
inquirit ut et alios litigantes congregemus Et rursus spirituale inducit premium Quale utique 
hoc est quoniam ipsi filii dei uocabuntur Etenim unigeniti opus est hoc congregare ea que 
distiterunt et permutare que preliata sunt Deinde ut non estimes quod ubique pax sit bonum 
induxit Beati qui persecutionem passi sunt propter iusticiam hoc est propter uirtutem id est 
propter prostasiam que est pro aliis propter pietatem iusticiam enim assueuit semper uniuersam 
anime philosophiam dicere beati estis cum exprobrauerint uos et persecuti fuerint et dixerint 
omne pernitiosum uerbum aduersum uos mentientes propter me Letamini et exultate Ut puta 
etsi ariolos etsi erroneos etsi noxios etsi aliud quodcumque uocauerint beati estis ait Quid his 
nouius fiet utique preceptis cum ea que ab aliis sunt fugienda hec amabilia esse dicit pauperem 
esse dico et lugere et persecutionem pati et male audire Sed tamen dixit et suasit non 
duodecim et uiginti et centum et mille omines sed orbem terrarum uniuersum et audientes 
grauia et onerosa et contraria multorum consuetudini stupefacte sunt turbe tanta erat sermonis 
uirtus Veruntamen ut ne estimes quoniam mala audire simpliciter beatos facit duas posuit 
determinaciones quando et propter ipsum et mendacia fuerint que dicuntur quoniam nisi hec 
assuerint non solum non beatus sed et miser est qui mala audit Deinde uide premium rursus 
Quoniam merces uestra multa est in celis Tu autem etsi non secundum unamquamque 
beatitudinem regnum audis donatum ne tristeris Etsi enim differenter nominat retribuciones 
sed omnes in regnum inducit Etenim cum dicat consolabuntur qui lugent et misericordiam 
consequentur misericordes et deum uidebunt mundicorde et filii dei uocabuntur pacifici nichil 
aliud quam regnum per hec uniuersa enigmatice insinuat Qui enim his fruuntur illo potientur 
omnino Non igitur spiritu pauperum solum estima esse premium sed et esurientem iusticiam et 
inicium et aliorum omnium uniuersaliter Per hec enim in omnibus beatitudinem posuit ut nichil 
sensibile expectes Neque enim utique erit beatus qui in his coronantur que cum presenti simul 
dissoluuntur uita et umbra uelocius decurrunt Dicens autem quoniam merces uestra multa est 
induxit et aliam consolationem dicens Ita enim persecuti sunt prophetas qui fuerunt ante uos 
Quoniam enim ille tardabat id quod erat regni et in spe erat hinc eis tribuit mitigacionem a 
comunione eorum qui ab ipsis male passi sunt Ne enim estimetis ait quoniam contraria quedam 
dicentes et in legislationem ferentes hec patimini Vel quoniam malignorum dogmata existentes 
magistri abigemini ab ipsis non enim malicie eorum que dicuntur set malignitatis eorum qui 
audiunt sunt insidie et pericula Unde neque uobis qui mala patimini detrahunt sed illis qui male 
faciunt et testatur eis uniuersum anterius tempus Neque enim prophetas iniquitatis et deo 
contrarie mentis incusantes hos quidem lapidabant hos autem abigebant hos autem decem 
milibus aliis circum mittebant malis Neque utique hoc turbet uos Ab eodem enim consilio et 
uniuersa que nunc sunt agunt Vides qualiter mentem eorum suscitauit prope eos qui circa 
moisen et heliam sunt stauens illos Ita et paulus thesalonicencibus scribens ait Vos enim 
imitatores facti estis ecclesiarum dei que sunt in iudea Etenim et uos eadem passi estis a 
propriis contribulibus sed sicut que et illi a iudeis qui et dominum interfecerunt ihesum et 
proprios prophetas et nos persecuti sunt et deo non placent et omnibus hominibus sunt contrarii 
quod utique et hic demonstrauit christus Et in aliis quidem beatitudinibus dixit beati pauperes et 
misericordes Hic autem non indeterminate id posuit sed ad ipsos uertit sermonem dicens Beati 
estis cum exprobrauerint uos et dixerint omne uerbum pernitiosum Monstrans quoniam eorum 
hoc maxime precipuum est et super alios uniuersos magistrorum proprium est hoc Simul autem 
et eius dignitatem hic enigmatice insinuat et ad genitorem honoris coaequalitem 
Quemadmodum enim illi propter patrem ait ita et uos propter me hec patiemini Cum autem 
dixerit prophetas qui fuerunt ante uos monstrat et ipsos prophetas iam factos Deinde monstrans 
quoniam hoc maxime eis prodest et facit preclaros non dixit quoniam mala quidem dicent et 
persequentur Ego quidem prohibeo hoc Non enim in non audiendo mala sed inferendo uiriliter 
cum mala audientes et in arguendo eos per opera et stabilitatem eis uult esse Multo enim est 
hoc maius illo Quemadmodum percussum nichil pati malum multo maius est quam non percuti 
Hic quidem igitur ait quoniam merces uestra multa est in celis Lucas autem et intense et cum 
ampliori mitigatione hoc ipsum dixisse ait Non enim utique solum eos qui male propter deum 
audiunt beatificare ipsum ait sed et eos qui audiunt bona ab hominibus miseros uocat Ve enim 
uobis ait cum bene dixerint uobis omnes homines Quam uis et apostoli dixerunt bene set non 
omnes Propter hoc non dixit cum bene uobis dixerunt homines sed cum omnes Neque enim 
possibile est eos qui uiuunt in uirtute ab omnibus audire bene Et rursus ait cum expulerint 
nomen uestrum tanquam pernitiosum letamini et exultate Neque enim periculorum solum que 
sustinuerunt sed et male locutionis multam determinat retributionem Propterea non dixit cum 
abegerint et interfecerint set cum exprobauerint et dixerint omne pernitiosum Maxime enim 
rebus ipsis difficilius mordent accusationes In periculis enim multa sunt que alleuiant dolorem 
puta ab omnibus confortari multos habere applaudentes et coronantes et famam predicantes hic 
autem in malediccione et ipsa destructa est mitigacio Non enim uidetur magna esse direccio et 
periculis magis mordet eum qui in hoc agone positus est Multi itaque et circa laquei 
suffocationem uenerunt perniciosam non ferentes doxam id est gloriam Et quid miraris in aliis 
Traditorem enim illum in uerecundum et sordidum et ad omnia sine rubore incedentem 
simpliciter hoc maxime ad laqueum procedere preparauit Et iob autem qui adamante et petra 
fuit solidior cum peccunie ei auferentur et intollerabilia passus esset mala et sine filiis factus 
fuisset et fontem uermium corpus emanantem uideret et mulierem inminentem reppulit cum 
facilitate omnia Ubi autem uidit amicos exprobantes et superuenientes et perniciosam doxam 
de ipso abentes et dicentes pro peccatis hec pati et malicie dare uindictam tunc tumultuatus est 
tunc turbatus est magnus et nobilis ille Et dauid autem uniuersa dimittens que passus est pro 
accusatione illa remunerationem querebat a deo Dimitte enim eum maledicere ait dauid 
Quoniam dominus mandauit ei ut uideat dominus humilitatem meam et retribuat michi pro 
malediccione illa que est in die hac Sed et paulus non eos qui periclitantur solum neque eos 
quibus ablata sunt omnia sua sed et hos ut famosos predicat ita dicens Rememoramini priorum 
dierum in quibus illuminati multum certamen passionum sustinuistis Hoc quidem 
exprobationibus et tribulationibus diuulgati Propter hoc multam mercedem posuit christus 
Deinde ne aliquis dicat hic non resistis neque precludis eorum ora et illic mercedem das posuit 
profetas monstrans quod neque illic restitit deus Si autem ubi ante occulos erant retributiones a 
futuris eos confortauit multo magis nunc cum uehemencior hec facta est spes et maior 
filosophia Vide autem et post quanta mandata id posuit neque enim simpliciter id fecit set 
manifestans quod non potest qui non omnibus illis preparatus est et applausus ad hos exire 
agones Propterea a priori semper sequenti uiam faciens mandato catenam nobis quandam 
auream subtexuit Qui enim humilis est et propria omnino lugebit peccata Qui luget et mitis erit 
et iustus et misericors qui misericors et iustus et compunctus est omnino et mundus corde Qui 
autem talis est et pacificus Qui autem hec omnia direxerit et ad pericula erit preparatus et non 
turbabitur audiens mala et decem milia paciens pernitiosa Cum consuliuisset igitur que decebat 
rursus mitigat laudibus eos Quoniam enim excelsa precepta erant et multo maiora his que 
inueteri testamento ut non tumultuentur et tribentur et dicant qualiter poterimus hec dirigere 
audi quid ait Vos estis sal terre monstrans quod necessario hec iniungit Non enim pro uita que 
est secundum ipsos set pro orbe uniuerso ait sermo erit uobis Neque enim ad duas ciuitates et 
decem et uiginti neque ad unam gentem uos mitto quemadmodum prophetas set ad terram et 
mare et orbem uniuersum et hunc male dispositum In dicendo enim uos estis sal terre 
monstrauit stultam factam esse uniuersam humanam naturam et in putrefactam a peccatis 
Propterea has ab ipsis inquirit uirtutes que maxime ad multorem procurationem sunt necessarie et 
utiles Mitis enim et mansuetus et misericors et iustus non in seipsum concludit directiones 
solum set et in aliorum utilitatem bonos hos super effundi preparat fontes Mundus igitur corde 
et pacificus et cum abigitur pro ueritate rursus ad id quod communiter confert uitam suam 
construit Ne igitur estimetis ait ad contingentes agones trahi neque pro paruis quibusdam esse 
sermonem uobis Vos estis sal terre Quid igitur putrefacta ipsi emendant nequaquam Neque 
enim possibile est eis que corrupta iam sunt in spargentes sal prodesse Non utique hoc faciebant 
set renouata prius et tradita eis et a fetore illo eruta tunc salliebant detinentes et obseruantes 
innouitate hac quam a dominatore acceperunt Eripi enim a peccatorum putrefactione christi 
directio est Non reuerti autem rusus ad eam studii et fatigationis horum opus erat Vides 
qualiter paulatum monstrat et prophetis esse eos meliores Non enim palestine esse magistros 
ait set et terre uniuerse et non simpliciter magistros set et terribiles Quod enim utique est 
mirabile hoc est quoniam non blandientes neque curam imponentes set stipticitatem imittentes 
tanquam sal ita amabiles omnibus facti sunt Ne igitur miremini ait si alios dimittens uobis 
loquor et ad tanta traho pericula Intelligite enim quantis ciuitatibus et plebibus et gentibus 
mittam uos doctores Propterea non uos esse uolo sapientes solum set et alios tales facere Eos 
autem qui tales sunt multum oportet prudentes esse in quibus aliorum periclitatur salus Et 
tantam eis superhabundantiam esse uirtutis ut et aliis tradant utilitatem Si enim tales non 
efficiemini neque uobis ipsis placebitis Ne igitur tristemini quasi honerosis existentibus his que 
dicuntur Alios autem stultos effectos possibile est reuerti pueros Vos autem si hoc passi 
fueritis uobiscum et alios simul perditis Quare quanto maiora uobis imponuntur precepta tanto 
et maiori indigetis studio Ideo ait Si autem sal stultum efficietur in quo salietur in nullo potest 
amplius nisi mitti extra et conculcari ab hominibus Alii enim decem milies cadentes possunt 
potiri uenia Magister autem si hoc pacietur omni priuatus est excusatione et ultimum dat 
supplicium Ut enim non audientes cum exprobrauerint et persecuti fuerint et dixerint omne 
pernitiosum aduersum uos formident in medium procedere dicit si non ad hec fueritis preparati 
uane miseremini Non enim mala audire oportet trepidare set ypocritas apparere Tunc enim 
stulti efficiemini et conculcabimini Si autem manseritis uobis ipsis stipticitatem inferentes 
deinde mala audientes letamini Hoc enim salis est opus mordere et contristare molles Quare 
necessario accusatio sequitur nichil uobis nocens sed et testans uestre soliditati Si autem 
timentes eam traditis decentem uobis ualiditatem multo deterius paciemini et mala audientes et 
contempti ab omnibus Hoc enim est conculcari Deinde ad aliud excelsius agit exemplum Vos 
estis lux mundi Rursus mundi non gentis unius neque uiginti ciuitatum set orbis uniuersi Et 
lux intellectualis et radio hoc multo melior Quemadmodum et sal spirituale Et prius sal et tunc 
lux Ut discas quam magna est stipticorum uerborum utilitas et honeste doctrine proficuum 
Etenim stringit et non dimittit efflui Et uidere facit ad uirtutem auxilium porrigens Non potest 
ciuitas abscondi supra montem posita neque accendunt lucernam et ponunt sub modio Rursus 
eos per hec incertitudinem ducit uite Erudiens sollicitos esse ceu in oculis omnium positos et in 
medio orbis terrarum theatro certantes Ne hoc utique noueritis ait quod hic sedemus nunc et in 
parua anguli particula sumus Ita enim eritis manifesti omnibus sicuti ciuitas supra uerticem 
montis posita uelut lucerna in domo supra lucernale lucens Ubi nunc qui uirtuti christi non 
credunt audiant hec Et prophecie uirtutem stupentes adorent eius uirtutem Intellige enim quam 
magna promittit his qui neque in regione propria cogniti erant Quoniam terra et mare eos 
cognoscet Et ad fines orbis terrarum uenient fama Magis autem non fama set beneficii energia 
id est actu Neque enim fama ferens ubique manifestos eos fecit set et ipsa demonstratio que per 
opera est Quemadmodum enim alati effecti radio ualidius in terram uniuersam cucurrerunt 
seminantes pietatis lumen Hic autem michi uidetur eos et ad propalationem incitare Dicere 
enim non potest ciuitas abscondi supra montem posita suam uirtutem est ostendentis 
Quemadmodum enim illam abscondi est operosum ita predicationem sileri et latere est 
inpossibile Quoniam enim dixit persecutiones et maledictiones et insidias et prelia ut non 
estiment quod hec eos obstruere poterunt confortans eos ait quod non solum si latebit sed et 
illuminabit orbem terrarum uniuersum et propter hoc igitur ipsum erunt preclari et insignes In 
hoc igitur suam uirtutem demonstrat In eo autem quod est deinceps liberam propalationem que 
est ab ipsis expetit ita dicens Neque accendunt lucernam et ponunt sub modio set supra 
lucernalem et lucet omnibus qui sunt in domo ita luceat lux uestra coram hominibus ut uideant 
opera uestra bona et glorificent patrem uestrum qui est in celis Ego enim accendi lucernam ait 
manere autem eam ardentem uestri sit studii Non propter uos ipsos solum set propter claritatem 
hanc potituros et ad ueritatem ducendos Neque enim poterunt accusationes obumbrare uestram 
claritatem si uos fueritis cum diligentia uiuentes et ita ut uniuersum orbem terrarum conuersuri 
Dignum igitur est gracie uitam demonstrare ut quemadmodum illa ubique predicatur ita hec et 
illi concurrat Deinde et aliam utilitiatem ponit cum salute hominum sufficientem eos sollicitos 
facere et in omne inducere studium Non enim orbem terrarum emendabitis ait solum recte 
uiuentes sed et deum glorificari preparabitis Quemadmodum contrario facientes et homines 
perire et dei nomen blasfemari facietis et qualiter ait deus glorificabitur per uos si tamen uos 
acusauerint homines set non omnes Sed et illi ipsi qui in emulatione hoc faciunt secundum 
conscienciam uos amirabuntur et acceptabunt Quemadmodum qui manifeste blandiuntur his qui 
in malitia uiuunt secundum intellectum detrahunt Quid igitur ad ostentationem iubet nos 
uiuere et ad honoris amorem absit non hoc aio Neque enim dixi studete uos in medium ferre 
directiones uestras Neque enim dixi monstrate eas Sed luceat lux uestra et hoc est multa sit 
uirtus et copiosus sit tibi ignis et lux ineffabilis Cum enim tanta fuerit uirtus impossibile est 
eam latere etsi decem milies pertransit eam obumbrauerit In reprehensibilem uobis ipsis tribuite 
uitam Et nullam habent ueram accusationis occasionem Etsi decem mille fuerint qui accusant 
nullus uobis inumbrare poterit Et benedixit lucem Nichil enim ita insignem hominem facit etsi 
decem milies latere uoluerit ut uirtutis demonstratio Quemadmodum enim ipsum radium circum 
amictus ita eo clarius lucet Non in terram candores emittens set et ipsum superexcedens celum 
Hinc et magis mitigat eos Si enim doletis ait blasphematis sed habebitis multos qui et propter 
uos ammirantem deum Alterutrunque autem merces uestra congregatur et glorificato deo 
propter uos et blasphematis uobis propter deum Ut enim non studeamus mala audire dicentes 
quod mercedem hoc habet neque illud simpliciter posuit set cum duabus determinationibus 
Puta cum mendacia dicerentur et propter deum et monstrat quod non illud solum set bona 
audire multam fert utilitatem gloria ad deum perueniente et benignam eis substituit spem Non 
enim tantum ait potest accusatio pernitiosorum ut et alios obtenebret ad uidendum lucem 
uestram Cum enim stulti efficiemini tunc uos conculcabunt solum non cum recta agentes 
detracti fueritis Tunc enim et multi erunt qui admirantur non uos solum sed et propter uos et 
patrem uestrum Et non dixit deum sed patrem Dande eis nobilitatis preimmittens iam semina 
Deinde monstrans honoris coequalitatem superius quidem dixit ne tristemini cum mala 
audieritis sufficit enim uobis propter me hec audire Hic autem patrem ponit Ubique 
equalitatem demonstrans 
 
Scientes igitur ea que sunt ab utilitate studii huius et desidie periculum nostra enim perditione 
multo deterius est dominatorem nostrum blasphemari propter nos inoffensi fiamus et iudeis et 
grecis et ecclesie uniuerse et uitam sole preclariorem tribuentes Et siquis uolerit accusare non 
in mala audiendo dolentes sed iuste audiendo mala Si enim in malicia uixerimus etsi nullus qui 
accuset sit omnibus sumus miseriores Si autem uirtuti insudauerimus etsi orbis terrarum dixerit 
mala tunc omnibus erimus zelotes omnes attraemus eos qui saluari eligunt Neque enim 
accusationi malignorum sed uirtuti uite intendent Etenim bucina uniuersa clarior est 
demonstratio que est per opera Et lumine ipso apparentior uita pura etsi decem milia qui 
detrahunt fuerint Si enim uniuersa que predicta sunt habuerimus et mites et humiles et 
misericordes erimus et puri et mundi et pacifici et mala audientes non re exprobauerimus sed 
et letati fuerimus signis non minus attrahemus eos qui inspiciunt nos et libenter uniuersi ad nos 
uenient etsi fera etsi demon quidam fuerit etsi aluit quodcumque Si autem fuerint quidam qui 
maledicunt in nullo hinc tumultueris neque quod tibi publice iniuriantur inspicias set scrutare 
illorum conscienciam et uidebis applaudentes tibi et ammirantes et decem mille numerantes 
laudes Vide itaque qualiter nabuchodonosor laudat pueros qui in camino fuerunt quamuis 
inimicus erat et hostis Sed quoniam uidet uiriliter stantes ubique eos predicat et coronat Propter 
nullum quidem aliud sed quoniam eum non audierunt et legi dei obedierunt Diabolus enim cum 
uiderit seipsum nichil explentem secedit iam trepidans ne ampliorum nobis coronarum causa 
efficiatur et illo abscedente etsi inquinatus et corruptus fuerit aliquis cognoscet uirtutem 
nebula illa recedente Si autem et homines paralogizantur a deo habere laudem et miraculum 
maius Ne igitur doleas neque deses fias quoniam et apostoli his quidem odor mortis erant his 
autem odor uite Si enim tu nullum tribueris nocumentum ab omnibus erutus es accusationibus 
magis autem et beatior effectus es Fulge igitur secundum uitam et accusantium nullam habe 
curam Non enim est uirtuti insudantem non multos habere inimicos Sed nichil horum est aut 
uirtuosum Per hec enim clarior magis eris Hec igitur excogitantes unum solum inuestigemus 
cum diligentia nostram dispensare uitam Ita enim ad uitam que illic est auxilium porrigemus his 
qui in tenebris sedent Talis enim est luminis uirtus ut non hic solum luceat set et illic ducat eos 
qui sequuntur Cum enim uiderint omnia presentia nos comtempnentes et ad futura preparatos 
ante omnem sermonem operibus nostris credent Quis enim ita amens ut uidens eum qui heri et 
ante lasciuiebat et ditabatur omnia exutum et ad famem et inopiam et duram uitam et ad 
pericula et sanguinem et occisionem et ad omnia que uidentur esse periculosa preparatum non 
manifestam accipi et futurorum hic demonstrationem Si autem presentibus nosmetipsos 
implicauerimus et intus nos immiserimus qualiter poterunt credere quod ad abscessionem aliam 
festinamus que autem iam nobis erit excusatio cum quantum potuit humana gloria apud 
grecorum philosophos non potest apud nos dei timor Etenim quidam illorum et pecunias exuti 
sunt et mortem contempserunt et hominibus ostendantur Ideoque uacua facta est eorum spes 
Quis igitur nos eripi et sermo cum tot preiacentibus et tanta philosophie nobis aperta neque 
eadem poterimus que illi Sed et nosmetipsos et alios simul perire facimus neque enim ita nocet 
grecus iniqua agens ut christianus talia faciens et ualde decenter Illorum enim corrupta est 
gloria Nostra autem per dei graciam et apud impios est honesta et illustris Ideo cum maxime 
nobis exprobare uoluerint et accusationem augere hoc dicunt heu christianus Non utique 
dicentem nisi magnam de dogmate haberent suspicionem Non audisti quot et quam magna 
christus precepit Quando igitur poteris unum illorum explere mandatorum Cum omnia 
dimittens circumeas usuras congregans mutuum sarciens negociationes componens greges 
seruorum emens argentea uasa construens agros et domos et tunicas emens mille et utinam hoc 
solum Cum autem temporaneis his studiis et iniustitiam apposueris terram incidens domos 
euellens inopiam conterens famem angens quando poteris ianius his superuenire Sed est 
quando et inopum misereris noui et ego Sed et illic multa rursus est pestilencia Vel enim cum 
superbia uel cum uana gloria hoc facis Ut neque in bonis lucreris Quo quid fiet unquam 
miserabilius cum et in portu naufrageris Ut igitur non hoc fiat cum feceris aliquod bonum ne 
queras a me gracia ut deum habeas debitorem Mutuamini enim ait a quibus non estimatis 
assumere Habes debitorem Quid illum dimittens me expetis hominem in opere et miserum 
numquid tristatur debitor si expectatur numquid enim inopes est numquid enim non uult 
soluere non uides eius ineffabiles thesauros non uides in enarrabilem honorem ipsum igitur 
detine et expete Sic enim cum expetitur letatur Quoniam si expetitum uiderit pro quibus ipse 
debet ut inuiriam passus ita disponetur et non ultra tibi reddit Sed et incusat iuste Quam enim 
meam ignorantiam cognouisti ait Quam meam inopiam cognouisti quo transcurrens me ad alios 
uenis alii mutuatus es et alium expetis Etsi enim homo suscepit si deus iussit tribuere Et ipse 
principalis debitor et fide iussor esse uult Decem mille tibi tribuens ocasiones undique eum 
expetendi Ne igitur tantam facilitatem et commoditatem dimittens a me aliquid accipere pete 
qui nichil habeo Cur enim michi ostenderis misereris inopis numquid ego dixi tibi da Numquid 
a me audisti ut a me expetas ipse dixit qui miseretur inopis mutuatur deo Deo mutuatus es 
ipsi circumponaris Sed non reddit totum nunc Et hoc pro te facit Talis enim est debitor non ut 
multi quod mutuo datum est student reddere solum Sed ut et quod datum est instabilitate 
deponat omnia negociatur et facit Propter hoc hec quidem hic soluit hec autem illic conseruat 
Hec igitur scientes multam faciamus misericordiam et multam philantropiam id est amorem 
hominum demonstremus et per pecunias et per res Etsi uiderimus aliquem male pacientem et 
percussum in foro etsi argentum possibile sit tribuere faciamus Etsi sermonibus possibile sit 
dissoluere ne pigritemur est enim et sermonis merces magis autem et gemitus est merces Et 
hoc beatus iob dixit Ego ploraui in omni impotente ingemui autem uidens uirum in 
necessitatibus Si autem lacrimarum et gemituum est merces cum et sermones et studium et 
multa alia affuerint excogita quam magna retributio efficitur Etenim et nos inimici fuimus dei 
et unigenitus nos pacificauit medium seipsum immittens et plagas pro nobis suscipiens et 
mortem pro nobis sustinens Studeamus igitur et nos eos qui occurrerint a decem milibus eripere 
malis Sed non ut nunc facimus cum uiderimus quosdam simul se percutientes et conscindentes 
ad inuicem stamus letati illorum de turpationibus Et spectaculum in circuitu diabolicum 
statuentes Quo quid fiet umquam crudelius uides audientes mala recissos incidentes uestem 
confringentes faciem et sustines quiete assistere numquid ursa est qui preliatur numquid fera 
numquid serpens homo est qui ubique tibi communicat frater est menbrum est tuum Non 
inspice sed dissolue ne leteris sed emenda ne alios commoueas adinde formitatem sed et 
congregatos expelle et dissolue Inuerecundorum enim est talibus letari miseriis Vides hominem 
deturpatum et non estimas ipse deturpari Neque ingrederis medius et segregas diaboli agmen 
et humana dissoluis mala Ut et ipse accipiam plagas ait et tu hoc iubes Maxime quidem 
Neque tu hoc patieris Si autem et hoc patiaris testimonium tibi hoc erit Propter deum enim 
passus es Si autem plagas pigritaris accipere excogita quod dominator tuus crucem non 
pigritatus est propter te sustinere Illi enim ebrii sunt et obtenebrantur furore ut tiranno 
dominante eis Indigent autem aliquo sanante et auxiliante eis et qui iniustitiam facit et qui 
iniustitiam patitur hic quidem ut eripiatur patiens mala hic autem qui escat faciens mala Transi 
igitur et manum porrige ebrio est enim et ire ebrietas et ea que est ex uino difficilior Nonne 
uides nautas qui cum in naufragium quosdam incidentes uiderint uela expandentes cum multo 
uadunt studio ut eos qui sunt eiusdem artis secum eripiant ex procellis Si autem artis 
communicatores tantam demonstrant affectionem quanto magis naturae communicatores hec 
omnia facere iustum est Etenim et hic naufragium est illo difficilius Vel enim blasphemauit 
exacerbatus et omnia euacuauit uel deierauit ab ira uictus et rursus in gehennam incidit et 
plagam dat et occisionem perpetrat Et hoc ipsum rursus sustinet naufragium Abi itaque et siste 
malum hoc et eos qui submerguntur euelle in ipsum tempestatis pelagus descendens et 
dissoluens diaboli spectaculum Et seorsum accipiens unumquemque consiliare comprime 
flammam et undas tranquillas fac Si autem maior ignis et difficilior efficietur caminus ne 
timeas Multos enim habes coadiutores et manum porigentes si principium solum tribueris et 
ante omnes pascis deum Etsi primus inceperis extinguere flammam multi et alii te sequentur et 
eorum que ab illis directa sunt accipies mercedem Audi quid consiliatus est christus iudeis in 
terram reptantibus si animal uideris inimici tui ait cadens ne transcurras sed id eleua Quamuis 
si iacens animal oportet leuare multo facilius est preliantes homines dissoluere et pacificare Si 
autem inimicorum asinum multomagis amicorum animas erigere oportet et maxime cum 
difficilior erit casus Non enim in gurgitem ipse cadunt sed in gehenne ignem onus non ferentes 
ire Tu autem uidens fratrem sub onere pressum et diabolum instantem et ignem ascendentem 
transcurris crudeliter et inmiserecorditer Quod neque in inrationali facere est sine periculo Et 
samaritanus quidem uidens uulneratum et in nullo ei attingentem et stetit et super iumentum 
ascendere fecit et in stabulum induxit et medicum mercede conduxit Et hoc quidem dedit 
argentum hoc autem promisit Tu autem non in latrones incidentem uidens sed demonum 
agmina et furoris dominationem non in solitudine sed in foro medio non pecunias 
consumpturus neque iumentum conducturus neque longa uia deducturus sed uerba solum 
locuturus pigritaris et tardas et transcurris crudeliter et inmisericorditer Et qualiter estimas 
deum inuocans propitium umquam habere Dicam autem et ad uos qui publice deturpamini ad 
te qui exacerbas et iniusta agis plagas immittis dic michi et calcitras et mordes sus siluestris 
factus es et onager immittis et non uerecundaris neque rubes feralis effectus et propriam 
cognationem tradens Etsi enim tector es et artifex sed christianus Etsi enim inops es sed liber 
Propter hoc igitur ipsum qui inops es necessarium est quiscere diuitem enim est preliari non 
inopum diuitum qui multas habent coactiones bellorum Tu autem uoluptatem diuitiarum non 
habens ea que sunt aduersus diuitias circuis congregans tibi ipsi inimicicias et lites et prelia et 
suffocas fratrem et angis et summittis publice omnibus uidentibus et non estimas magis ipse 
deturpari irrationalium imitans impetus Magis autem et illis deterior factus Omnia enim illis 
sunt communia et congregantur ad inuicem et simul ambulant nobis autem nichil comune sed 
omnia superius et inferius prelia lites contumelie et odia et iniuriae Et neque celum 
uerecundamur in quod uocati sumus communiter uniuersi neque terram quam communem 
omnibus permisit non ipsam naturam Sed omnia furor et pecuniarum desiderium attrahens 
confundit Non uides illum qui decem milia talenta debebat Deinde post illorum dimissionem 
suffocantem conseruum suum pro centum denariis quot sustinuit mala Et qualiter immortali 
traditus est supplicia non trepidas hoc exemplum non times ne et ipse eadem patiaris Etenim et 
nos debemus dominatori multa et magna debita sed tamen remittit et longanimitate fert et 
neque imminet quemadmodum nos conseruet neque angit et suffocat quamuis si et minimam 
particulam eorum nos uellet expetere olim utique perissemus Hec igitur intellegentes dilecti 
humiliemur et gratiam habeamus his qui debent nobis Efficiuntur enim nobis si philosophamur 
occasio maximae ueniae et pauca dantes multa accipiemus Quid itaque expetis cum uiolentia 
cum deceret si et ille uellet dare ei concedere ut a deo totum accipias Nunc autem omnia facis 
et uim infers et litigas ut nichil tibi dimittatur tuorum Et uideris quidem trucidare proximum 
aduersus teipsum autem gladium impellis augens supplitium quod est in gehenna Si autem 
paululum hic philosopharis mansuetas tibi noxas facis Etenim deus propterea nos uult talem 
donationem incipere ut occasionem accipiat ampliora nobis retribuendi Quotcumque igitur 
debitores habes et pecuniarum et peccatorum omnes dimittens liberos deum expete talis 
magnanimitatis remunerationum donec enim illi fuerint debentes non habebis deum debitorem 
Si autem illos dimiseris poteris deum detinere et expetere cum multa largitione talis 
philosophie remunerationem Si enim homo pertransiens et uidens te eum qui obnoxius est 
desinentem et iubens illum quidem dimittere ad ipsum autem habere rationem que est ad illum 
non utique eligeret ingratus esse post dimissionem quasi ad seipsum omnia transponens qualiter 
deus non multiplicata decem milies restituet cum et propter eius preceptum eos qui obnoxii 
nobis existunt nullatenus incusantes dimittemus abire absolutos ne utique temporaneam hanc 
excogitemus uoluptatem innatam nobis in exquirendo obnoxias Sed dampnum quantum in 
futurum hinc sustinebimus immortalibus nobis ipsis officientes Omnibus igitur superiores 
effecti gratis demus et pecunias et peccata obnoxiis nobis Ut mansuetas nobis ipsis noxias 
construamus et quod non potuimus per aliam uirtutem explere hoc in non rememorando mali 
proximorum adipiscentes eternis potiamur bonis gratia et misericordia domini nostri ihesu 
christi nunc et semper et in secula seculorum amen


Ne estimetis quoniam ueni dissoluere legem uel prophetas 
 
Quis enim hoc suspicatus est uel quis incusauit ut adhoc faciat obuiationem Neque enim ex his 
que dicta sunt talis suspitio oriebatur Iubere enim mittes esse et mansuetos et misericordes et 
mundos corde et pro iustitia certare nichil tale demonstrabat Sed et contrarium uniuersum 
Quid igitur hoc dixit Non simpliciter neque inaniter Sed quoniam maiora ueteribus mandatis 
erat in legislationem deducturus dicens audistis quod dictum est antiquis non occides Ego 
autem dico uobis neque irascimini et diuine cuiusdam et caelestis urbanitatis constructurus 
uiam ut non hoc extraneum turbet audientium animas et litigare preparet ad ea que dicuntur 
hac utitur pre emendatione uel pre directione Etsi enim non complebant legem iudei sed tamen 
malo detinebantur ad ipsam conscientia Et rebus eam in unoquoque die dissoluentes litteras 
uolebant manere immobiles et nullum apponere uel adicere aliquid amplius eis Magis autem 
cum apponerent quidem principes non ad melius sed ad deterius tolerabant Etenim honorem 
qui est ad genitores ita dissoluebant suis appositionibus et alia autem ampliora iniacentium uel 
imminentium in lege dissoluebant in temporaneis auaritiis Quoniam igitur christus neque ex 
sacerdotali tribu fuerat existens et que erat expositurus appositio uel adiectio quedam erant non 
tamen diminuens sed intensam faciens uirtutem preuidens utraque hec eos turbatura antequam 
mirabiles illas inscribat leges proicit quod subintraturum erat eorum menti Quid autem erat 
quod subintrabat et offendebat Estimabant ipsum hoc dicentem in destructione ueterum 
legalium facere hanc igitur sanat suspitionem et non hic hoc facit solum sed et alibi rurus 
Quoniam enim et deo contrarium ipsum hinc estimabant esse quia sabbatum non obseruabat 
curans eorum talem suspitionem et illic rursus ponit excusationes has quidem seipsi decentes 
sicut cum dicat pater mens operatur et ego operor has autem multam condescensionem 
habentes Ut puta sicut cum in medium ducit et ouem perditam in sabbato et monstrat propter 
illius salutem legem motam Et circumcisionis meminit idem facientis rursus Ideoque humiliora 
loquitur multotiens uerba ut uideri esse deo contrarius destruat Propter hoc qui decem mille 
mortuos uerbo solum erexerat cum lazarum uocabat et orationem apposuit Deinde ut non hoc 
minorem eum monstraret eo qui genuit emendans hanc suspitionem induxit Quoniam hec dixi 
propter turbam circumstantem ut credant quia tu me misisti et neque omnia ut auctoritatem 
habens operatur ut illorum inbecillitatem emendet Neque omnia orans facit ut non 
posterioribus derelinquat pernitiose suspitionis conditionem ut inbecillis existens et non potenter 
habens Sed miscet et hec illis et illa his et neque hoc simpliciter facit sed cum decente eum 
prudentia Maiora enim potestatiue faciens imminoribus in celum aspicit Peccata enim soluens 
et ineffabilia reuelans et paradisum aperiens et demones abigens et leprosos mundans et 
mortem refrenans et mortuos erigens decem mille ex precepto omnia faciebat Cum autem id 
quod multo his minus erat panes ex paucis multos preparabat rigans tunc in celum aspiciebat 
Monstrans quod non propter imbecillitatem hoc operabatur qui enim maiora poterat cum 
potestate uniuersa facere qualiter utique in minoribus oratione indiguit Sed quod dixi ut 
illorum obstruat inuerecundiam hoc facit Idem igitur et in uerbis cum audieris eum humilia 
loquentem puta Etenim multe et uerborum et rerum talium sunt cause ut puta hoc non estimare 
alienum esse a deo hoc omnia erudire eum et curare hoc humilitatem docere hoc carnem 
circumiacere non posse iudeos omnia repente audire hoc docere nichil magnum de seipsis loqui 
Propter hoc multa humilia ipse de seipso multotiens dicens magna aliis dimittit dicere Ipse enim 
uideris loquens dixit Antequam abraham fieret ego sum Discipulus autem eius non ita Sed in 
principio erat uerbum et uerbum erat ad deum et deus erat uerbum Rursus quoniam celum et 
terram et mare ipse fecit et que uidentur et que inuisibilia sunt omnia Ipse quidem nusquam 
manifeste dixit Discipulus autem multa libera presentia nichil timens et semel et bis et 
multotiens hoc ait Omnia per ipsum facta sunt scribens et sine ipso factum est neque unum et 
in mundo erat et mundus per ispum factus est Et quid miraris si alii maiora de ipso dixerunt his 
que ipse dixit cum multa per res ostendens per uerba manifeste non dixerit Quoniam hominem 
ipse fecit monstrauit manifeste et percecum Cum autem de plasmatione que fuit in principio 
sermo erat ei non dixit quoniam ego feci sed qui fecit masculum et feminam fecit eos Rursus 
quoniam mundum condidit et que in ipso sunt per pisces per uinum per panes per 
tranquilitatem que fuit in mari per radium quem auertit in cruce per alia ampliora demonstrauit 
Verbis autem nusquam hoc manifeste dixit Sed discipuli hoc continue loquuntur et iohannes et 
paulus et petrus Hii enim illi qui nocte et die audiebant eum disputantem et miracula facientem 
uidebant et quibus singulariter multa dissoluit et tantam dedit uirtutem ut et mortuos erigerent 
et ita completos fecit ut omnia dimitterent propter ipsum post tantam uirtutem et philosophiam 
non poterant omnia portare ante christi tributionem qualiter plebs iudaica et intellectus in 
particeps et a tanta uirtute deficiens et ex contingente adueniens his que fiebant uel que 
dicebantur quando non alienum ipsum esse ab uniuersorum deo didicissent nisi tanta 
condescensione per omnia usus esset Propter hoc denique et quando sabbatum soluebat non 
principaliter talem induxit legislationem sed uarias et multas componit excusationes Si autem 
unum mandatum quiescere facturus tanta utitur uerborum dispensatione ut non turbet audientes 
multomagis apponens integre legi integram aliam legislationem multa indigebat constructione et 
cura ut non in tumultuationem induceret eos qui tunc audiebant Propter hoc itaque neque de 
sua deitate ubique uidetur manifeste erudiens Si enim legis appositio tantum eos tumultuabatur 
multomagis deum seipsum enuntiare Propter hoc multa defectiora sua dignitate loquitur Et hic 
exiturus ad legis appositionem multa preemendatione utitur Neque enim semel dixit quoniam 
non soluo legem sed et secundo id rursus reassumpsit et aliud apposuit maius Dicens enim ne 
estimetis quoniam ueni soluere induxit non ueni soluere sed implere Hoc autem non iudeorum 
obstruit inuerecundiam solum sed hereticorum sint hora dicentium ex diabolo esse uetus 
testamentum Si enim dissoluere illius tirannidem aduenisset christus qualiter hanc non solum 
non dissoluit sed implet Non enim solum dixit quoniam non soluo quamuis sufficeret hoc sed 
quoniam et impleo quod non solum non aduersantis erat sed et applaudentis ei et qualiter non 
soluit ait Qualiter autem et compleuit uel legem uel prophetas Prophetas quidem per quem 
operibus certificauit uniuersa que de ipso dicta fuerant Ideoque secundum seipsum euangelista 
dixit ut impleatur quod dictum est a propheta et cum natus est et cum pueri mirabilem hymnum 
cantabant ad ipsum et cum super asinam sedit et in aliis autem pluribus hoc idem compleuit 
Que omnia non completa permansissent nisi aduenisset legem autem non uno solum sed et 
secundo et tercio compleuit modo Uno quidem in nichil trangrediendo legalium Quoniam enim 
uniuersam eam compleuit audi quid ait iohanni ita enim decens est nos complere omnem 
iustitiam et iudeis dixit quis ex uobis arguit me de peccato Sed et discipulis rursus Venit 
princeps mundi huius et in me inuenit nichil Sed et propheta antiquitus dixit quoniam peccatum 
non fecit Uno igitur eam impleuit hoc modo alio autem in faciendo hoc per nos Quod enim 
mirabile est hoc est quoniam non solum ipse compleuit sed et nobis gratis dedit hoc Quod 
paulus significans dixit quoniam finis est legis christus Ad iustitiam omni credenti sed et 
peccatum ipsum dixit iudicare in carne ut iustitia legis compleatur in nobis qui non secundum 
carnem ambulamus Et rursus Legem igitur otiosam facimus per fidem Absit sed legem 
constituimus Quoniam enim lex hoc studebat iustum facere hominem non ualebat autem 
ueniens ipse et modum introducens iustitiae qui est per fidem statuit legis uoluntatem Et quod 
non potuit per litteras illa hoc ipse per fidem complens Propter hoc ait non ueni soluere legem 
Si autem aliquis diligenter scrutatus fuerit et alium tercium modum inueniet secundum quem 
hoc factum est Qualem utique hunc Eum qui future est legislationis quam erat traditurus Non 
enim destructio priorum sed intentio et complectio erant que dicuntur Non occidendi enim non 
destructio est non irasci sed completio et plurium stabilitas et aliorum uniuersorum Ideoque 
semina horum premittens in suspicabiliter tunc qui manifestius futurus erat ex comparatione 
ueterum et nouorum legalium ob contrarietatem suspectus esse preemendatione utitur 
enigmatice quidem ea et iam summittebat per ea que dicta sunt Beati enim pauperes hoc est non 
irasci et beati mundo corde non inspicere ad mulierem ad concupiscentiam Et ad non 
thesaurizare uobis thesauros in terra hoc idem beati misericordes concordat Sed et lugere et 
persequi et exprobrari equale est cum hoc id est perstrictam portam intrare et esurire et sitire 
iustitiam nichil aliud est quam illud quod postea ait quoniam quecumque uultis ut faciant uobis 
homines et uos facite eis et pacificum beatificans rursus idem fere dixit cum iussit dimittere 
munus et in permutationem studere eius qui tristatus est Et hoc id est eunoin id est bonam 
mentem habere aduersario Sed illic quod premia diligentium posuit hic autem non facientium 
penas Ideoque illic quidem dixit Quoniam mittes hereditabunt terram hic autem stultum uocans 
fratrem suum debitor erit gehennae ignis Et illic quidem quoniam deum uidebunt puri corde hic 
autem quoniam adulter est completus qui incontinenter uidet Et pacificos filios dei uocans illic 
hic aliter terret dicens Nequando te tradat aduersario iudici Ita et lugentes et persequutionem 
patientes beatificans in anterioribus in posterioribus hoc idem construens perditionem minatur 
his qui non hanc incedunt uiam Qui enim perlatam uadunt ait illic uertuntur Et non posse deo 
seruire et mammone equale esse michi uidetur huic id est beati misericordes et esurientes 
iustiticam Hec quod dixi quoniam erat altius ea dicturus et non altius solum sed et ampliora his 
que dicta sunt appositurus Rursus non adhuc enim misericordem querit solum sed et a tunica 
absistere iubet neque mitem simpliciter sed et alteram maxillam uertere uolenti alapis cedere 
uisam esse oppositionem primitus destruit Propter hoc denique quod dixi neque semel hoc dixit 
sed et secundo Dicens enim ne estimetis quoniam ueni soluere induxit non ueni soluere Amen 
enim dico uobis si transierit celum et terra iota unum aut unus apex non transibit legis donec 
omnia fient Quod autem dicit tale est inmachinabile est inperfectissimum manere sed et quod 
breuissimum est eius impleri oportet Quod ipse fecit cum diligentia uniuersa ipsam complens 
Sic autem nobis enigmatice insinuat quod et mundus uniuersus transformatur et non simpliciter 
id posuit sed ut extollat auditorem et montret iuste aliter inducens urbanitatem si tamen et 
creatura uniuersa transformabitur et hominum genus ad alteram uocabitur patriam et uitae 
preparationem excelsiorem Quicumque igitur soluerit unum mandatorum horum minimorum et 
docebit ita homines minimus uocabitur in regno celorum Postquam enim eripuit seipsum a 
pernitiosa suspitione et eos qui uolebant contradicere obstruxit tunc iam et terret et minas ponit 
maximas pro futura legislatione Quoniam enim non pro ueteribus legibus hoc dixit sed pro his 
que ipse erat in legislationem ducturus audi ea que sunt deinceps Si non superhabundauerit 
iustitia uestra plus scribis et phariseis non intrabitis in regnum celorum Si autem de ueteribus 
minaretur legibus qualiter dixit si non superhabundauerit Eos enim qui eadem faciebant que 
faciebant illi non erat superhabundare secundum iustitie rationem Sed qualis erat hec 
superhabundatio non irasci neque inspicere ad mulierem incontinenter Cur igitur minima ea 
uocauit quamuis ita magna et excelsa existentia Quoniam ipse legislationem introducturus erat 
Quemadmodum enim seipsum humiliauit et moderata multis in locis de seipso loquitur ita et de 
ipsa legislatione Et erudiens nos et in hoc ubique moderata sapere Et aliter quoniam noue 
incisionis uidebatur quedam suspitio esse disseminate interim utitur sermone Cum autem 
audieris minimum in regno celorum nichil aliud suspicare quam gehennam et supplicium 
Regnum autem nouit non usum solum dicere sed et tempus resurrectionis sed et presentiam 
illam terribilem Quoniam qualiter utique haberet rationem eum quidem qui dicit fratrem stultum 
et unum transgreditur mandatum In gehennam incidere eum autem qui uniuersa soluit et alios 
in hoc inducit in regno esse Non igitur hoc ait sed quoniam in illo tempore minimus uocabitur 
abiectus ultimus est Qui autem ultimus est omnino in gehennam tunc incidet Etenim deus qui 
preuidit multorum desidiam et quod quidam superhabundantie solius sunt estmaturi esse que 
dicta sunt et silogizaturi leges et dicturi Si igitur aliquis stultum uocauerit punietur Si igitur 
uiderit aliquis simpliciter mechus fit ideo utique hanc antea destruens pigritiam minas posuit 
maximas alterutrisque et transgredientibus et alios in hoc inducentibus Scientes itaque has 
minas neque ipsi transgrediamur neque eos qui uolunt hec custodire dissoluamus Quicumque 
igitur fecerit et docuerit ait magnus uocabitur Non enim nobis ipsis oportet utiles esse sed et 
aliis Etenim equalis est merces ei qui seipsum dirigit et ei qui secum et alium apponit 
Quemadmodum enim docere sine facere iudicat docentem docens enim ait alium teipsum non 
doces ita facere quod aliis autem non annuntiare minorat mercedem Oportet igitur in alterutris 
summum esse Et primum seipsum dirigentem ita et ad aliorum exire curam Propter hoc enim 
et ipse actionem ante doctrinam posuit Monstrans quoniam ita maxime aliquis docere poterit 
aliter autem nequaquam Audi enim medice cura teipsum Qui enim seipsum docere non potest 
et alios temptat dirigere multos habebit commedice eum exprobrantes magis autem neque 
docere hic talis poterit rebus ipsis contradicentibus ei Si autem alterutrinque completus fuerit 
magnus uocabitur in regno celorum Dico enim uobis nisi superhabundauerit iustitia uestra 
plusquam scribarum et phariseorum non intrabitis in regnum celorum Hic iustitiam omnem 
uirtute dicit quemadmodum et de iob disputans dixit Et erat homo sine querela iustus 
Secundum hoc significatum et paulus iustum illum uocauit cui neque legem iacere dixit Iusto 
enim lex non iacet ait sed et multis in locis alias hoc nomen de uniuersali uirtute iacens 
inueniet aliquis Tu autem michi intende gracie aditamentum ubi discipulos rudes magistris qui 
inuenti testamento erant meliore esse uult Scribarum enim hic et phariseorum non simpliciter 
dixit iniquorum Non enim nisi direxissent habere dixisset iustitiam Neque utique eam que non 
erat comparasset ei que erat Vide autem et hic qualiter constare facit uetus testamentum 
comparationem faciens huius ad illud Quod monstrat homo filon id est eiusdem tribus id 
existens et cognatum Plus enim et minus eiusdem generis est Non igitur detrahit ueteri 
testamento sed intendere id uult Si autem esse pernitiosi non utique id quod plus est quesisset 
Neque utique id direxisset sed expulisset et qualiter si tale ait est in regnum non inducit nunc 
Non inducit eos qui post christi presentiam urbanitate fruuntur ceu ampliori uirtute potitos et 
maiores debentes agones subire quoniam suos alumpnos inducit uniuersos Etenim multi ab 
oriente et occidente uenient ait et requiescent in sinibus abraham et isaac et iacob sed et 
lazarus magnis potiens premiis in illius sinibus uidetur consistens et omnes quicumque cum 
superhabundantia fulserunt in ueteri testamento per id fulserunt uniuersi Sed et christus si 
pernitiosum quiddam esset et alienum non utique ipsum ueniens complesset uniuersum Si enim 
ut iudeos attraheret hoc faciebat solum et non ut monstret cognatum hoc existens nouo 
testamento et conueniens cur et legalia et consuetudines grecorum complebat ut grecos 
attraheret Quare undique manifestum quoniam non quia pernitiosum est non inducit sed quia 
maiorum mandatorum est tempus Si autem inperfectius est nouo testamento neque hoc monstrat 
id pernitiosum Quoniam secundum hoc et nouum testamentum idem patietur Etenim huius 
cognitio ad futurum comparata particularis quedam est et inperfecta et euacuatur illo ueniente 
Cum uenerit enim ait quod perfectum est tunc quod ex parte est euacuabitur quod passum est 
uetus testamentum a nouo Sed non propter hoc ei detrahimus quamuis et hoc abscedit cum 
regno potiamur Tunc enim quod ex parte est euacuabitur ait sed tamen magnum id esse aimus 
Quoniam igitur et maiora sunt premia et amplior est uirtus que est a spiritu decenter et maiora 
expetit charismata Non est enim terra fluens lac et mel neque senectus pinguis neque 
propagatio filiorum neque frumentum et uinum et ouilia et bucolia sed celum et que in celis 
sunt bona et adoptio et fraternitas que est ad unigenitum et comunicatio hereditatis et glorificari 
et conregnare et decem milia premia illa Quoniam autem et ampliori auxilio potitum est audi 
paulum dicentem Nulla ergo condempnatio est nunc his qui in christo ihesu non secundum 
carnem ambulant sed secundum spiritum Lex enim spiritus uite liberauit me a lege peccati et 
mortis Minans igitur trangredientibus et magna premia ponens dirigentibus et monstrans quod 
iuste a nobis amplius expetit prioribus mensuris incipit iam legislationem non simpliciter sed 
secundum comparationem ueterum legalium Duo hoc monstrare uolens et quod non impugnans 
priora sed et ualde concordans hec in legislationem deducit et quod decenter et ualde oportune 
hec secunda illis apposuit quod ut et manifestius fiat ipsa audiamus legislatoris uerba Quod 
igitur ipse ait Audistis quoniam dictum est antiquis non occides Quamuis et qui illa dedit ipse 
est sed interim in personaliter ipsa ponit Siue enim dixisset quoniam audistis quoniam dixi 
antiquis difficile susceptibile sermo efficeretur et omnibus utique obstitisset audientibus siue 
rursus dicens quoniam audistis quoniam dictum est antiquis a patre meo induxisset ego autem 
dico uobis maior utique uideretur esse inportunitas Ideoque simpliciter id posuit unum solum 
ab eo instruens monstrare quoniam in tempus decens uenit hec dicens Dicere enim quoniam 
dictum est antiquis montrauit multum tempus ex quo mandatum hoc acceperunt hoc autem fecit 
ut prouocet auditorem tardantem ad excelsiora exire precepta ceu magister puero pigritanti dico 
Non nouisti quantum consumpsisti tempus sillabas meditans Hoc utique et ipse enigmatice 
insinuans nomine antiquorum inuocat iam eos ad excelsiores doctrinas acsi diceret sufficiens 
habetis tempus hec meditantes et oportet iam ad altiora his festinare Melius autem et non 
confundere ordinem mandatorum sed a primo incipere primum et hoc monstrantis est 
consonantiam Ego autem dico uobis quoniam qui irascitur fratri suo inaniter debitor est iudicio 
Vides potestatem completam Vides predicationem legislatorem decentem Quis enim 
prophetarum ita umquam loquuntur est quis iustorum quis patriarcharum Nullus Sed hec dicit 
dominus sed non filius ita Illi enim quae dominatoris erant annuntiabant hic autem quae patris 
Cum autem dico que patris sunt quae eius sunt dico Mea enim ait tua sunt et tua mea et hii 
quidem conseruis hic autem suis seruis legislationem faciebat Interrogemus igitur adhuc eos 
qui legem expellunt non irasci ad non occidendum contrarium est uel magis perfectio illius hoc 
et instructio est Manifestum quoniam hoc illius est completio et maius huius gracia Qui enim 
ad iram non effertur multomagis manus detinebit apud seipsum Radix enim occisionis est ira 
qui igitur radicem abscidit multomagis destruet ramos Magis autem neque plantari in principio 
sinet Itaque non in destructione legis sed in ampliorem custodiam hec in legislationem ducebat 
Si enim lex uolens hec iussit nonne ut nullus occidat proximum Itaque inpugnantis legem 
iubere occidere erat Ad occidendum enim non occidere contrarium est Si autem non irasci 
iniungit quod lex uolebat hoc magis stauit Non enim similiter adheret occisioni qui meditatur 
non occidere ei qui et iram destruit Longius enim hic stetit ab hac audacia ut autem et aliter eos 
capiamus in medium uniuersa que dicunt inducamus Que igitur sunt que dicit Quoniam qui 
mundum fecit deus qui solem oriri facit super pernitiosos et bonos qui pluit super iustos et 
iniustos pernitiosus quidam est Qui autem ceu mansuetiores sunt eorum hoc quidem rennuunt 
iustum autem ipsum dicentes esse priuant abesse bonum Alterum autem eum qui non est neque 
fecit aliquid eorum que sunt patrem dant christo et hunc non bonum sed iustum in suis manere 
et sua conseruare aiunt Hunc autem bonum aliena concupiscere et quorum non factus est 
conditor horum repente uelle effici saluatorem Vides diaboli filios qualiter de fonte patris 
loquuntur alienantes a deo creationem Iohanne clamante quoniam in propria uenit et mundus 
per ipsum factus est Deinde legem scrutantes que est in ueteri testamento que iubet oculum pro 
oculo et dentem pro dente eruere superueniunt confestim dicentes Et qualier utique poterit 
bonus esse qui hec dicit Quid igitur ad hec aimus Quoniam maxima species filantropiae id est 
amoris hominum hoc est Non enim ut ad inuicem abscidamus oculos hanc posuit legem sed ut 
timore non patiendi ab aliis secedamus a non faciendo aliquid tale aliis Quemadmodum enim 
nineuitis minatus est euersionem non ut eos destruat Si enim hoc uolebat silere oportebat sed 
ut timore meliores fatiens quiescere faciat iram ita et his qui parate insilibant aliorum oculis 
penam posuit ut autem si ex electione bona noluit absistere a crudelitate a timore prohibeantur 
obesse proximorum uisibus Si autem illud crudelitas est et detinere homicidam et prohibere 
adulterum Sed amentium hec sunt uerba et ultima insanientium furiositate Ego enim in tantum 
deficio hec crudelitatis esse dicere ut contraria his dicam esse iniqua secundum humanam 
excogitatem Tu enim dicis quoniam idcirco quod oculum pro oculo iussit propter hoc crudelis 
est Ego autem dico quoniam nisi hoc iussisset tunc utique uideretur apud multos esse quod tu 
dicis Ponamus enim sermone solutam esse legem uniuersam et nullum penam que est ex hac 
formidare sed licere pernitiosis uniuersis cum otio uniuerso suis uti modis et adulteris et 
homicidis et furibus et periuris et patricidis Nonne uniuersa confusa sunt et decem milibus 
contagionibus et occisionibus ciuitates et domos et fora et terra et mare et omnis repletus est 
orbis terrarum Omni homini ubique manifestum est Si enim legibus exsistentibus et timore et 
minis uir pernitiosa detinentur consilia si et hec destructa esset stabilitas quid esset prohibens 
malitiam eligere Quanta autem non utique uegetaretur in humana uitam iactura Neque enim 
hoc crudelitatis solum id est concedere malis qui uolunt facere sed et aliud non minus hoc id est 
iniusta facientem quidem nichil male autem patientem inaniter et uane despicere inprouisum 
Dic enim michi siquis homines infestos undique congregans et ensibus armans iusserit 
secundum ciuitatem omnem circumambulare et obuiantes occidere uniuersos nunquid esset 
aliquid hoc ferocius Quid autem siquis alius eos quidem qui ab illo armati sunt ligasset et 
cohercuisset cum uehementia uniuersa eos autem qui debebant occidi ab iniquis manibus illis 
eripuisset nunquid esset aliquid magis hoc filantropie id est amoris hominum proprium Hec 
itaque ad legem transpone exempla Qui enim iubet oculum pro oculo effodere uelut quedam 
uincula fortia timorem pernitiosorum immisit animabus et illi assimilatur qui gladiatores illos 
cohercuit Qui autem nullam penam eis posuit ceu armat iniustitia et illum imitatur qui tribuit 
eis gladios et aduersus totam dimisit ciuitatem Vide qualiter non solum crudelitatis sed et 
multae filantropias id est amoris hominum sunt hec precepta Si autem grauem propter hec uocas 
legislatorem et onerosum quale laboriosius est dic michi et grauius non occidere uel non irasci 
Quis est uehementior qui occisionis uindictas expetit uel qui ire qui adulterum post actum 
summittit pene uel qui et concupiscentiae ipsius iubet uindictas dare et uindictas immortales 
Videte quoniam in contrarium eis sermo uersus est et qui ueteris quidem testamenti est deus 
quem aiunt crudelem esse inuenietur mansuetus et mitis Qui autem noui quem bonum 
confitentur onerosus et grauis secundum illorum amentiam Nos enim unum et idem aimus 
alterutrorum testamentorum legislatorem ad quod oportet omnia dispensantem et temporum 
differentiae differentiam alterutrius legislationis ad aptantem Itaque neque illa crudelia sunt 
precepta neque hec tristia et onerosa sed unius et eiudem procurationis sunt uniuersa Quoniam 
enim et uetus testamentum ipse dedit audi quid ait propheta disponam uobis ait testamentum 
nouum non secundum testamentum quod disposui patribus uestris Si autem non recipit hec qui 
his que manicheorum sunt egrotat audiat paulum dicentem hoc idem rursus Abraham duos filios 
habuit unum ex ancilla et unum de libera hee autem sunt duo testamenta Sicut igitur illic 
diuersae quidem sunt mulieres unus autem uir ita et hic duo quidem sunt testamenta unus 
autem legislator Et ut discas hoc quoniam unus et eiusdem mansuetudinis fuit et illic quidem 
ait oculum pro oculo hic autem siquis te alapis ceciderit in dexteram maxillam uerte ei et aliam 
Sicut enim illic timore passionis sobrium facit iniqua facientem ita et hic Et qualiter ait qui 
iubet ei et aliam prebere Et quid hoc Non enim timorem dissoluens hoc iniunxit sed ei iubens 
prebere se omni repleri Neque dixit quod impunitur ille manet sed tu ne punias Simul et 
percutientem magis terrens imminentem et percussum mitigans Sed hec quidem ut intransitu de 
omnibus mandatis a nobis dicta sunt Necesse autem ad id quod preiacet uenire et 
consequentiam tenere eorum que ante dicta sunt Qui irascitur fratri suo inaniter debitor erit 
iudicio ait Non enim omnino hoc destruxit Primum quidem quod non est hominem existentem a 
passionibus erui sed retinere quidem possible est Extra eas autem omnino esse inmachinabile 
deinde quoniam et utilis est huius passio si cum decenti tempore uti ea nouimus Intende itaque 
qualia operatus est bona pauli ira que aduersus chorinthios tunc facta est Etenim et illos a 
magna iactura eruit et galatharum gentem excidentem hac rursus recreauit et alios plures his 
Quod igitur decens est ire tempus Cum non nosipsos defendimus sed alios saltantes retineamus 
uel pigritantes conuertamus Quod autem est non decens tempus Cum nosipsos uindicantes hoc 
faciamus Quod denique et paulus commedice dixit non uosipsos uindicantes dilecti sed date 
locum ire Cum de pecuniis pugnemus etenim et hoc destruxit dicens Propter quid non magis 
iniustitiam patimini Propter quid non magis priuamini Sicut enim ipsa superflua est ita et illa 
necessaria et utilis Sed multi contrarium faciunt feroces facti cum iniqua patiuntur Dissoluti 
autem et mollificati cum alium uexatum uiderint Que utraque contraria sunt legibus euangelicis 
Non igitur irasci iniquum est sed intemporeanee hoc facere Propter hoc et propheta dixit 
Irascimini et non peccate Quicumque autem dixerit fratri suo racca debitor erit concilio 
Concilium hic iuditium iudeorum ait posuit autem id nunc ut non ubique uideatur aliena 
dicere et noua inducere Racca autem hoc non magne contumelie est uerbum sed et magis 
contemptus et paruipensionis eius qui dicit Sicut enim nos uel famulis uel quibusdam minorum 
iniungentes dicimus uade tu dic illi tu ita et qui sirorum utuntur lingua racca dicunt pro tu hoc 
ponentes philantropos autem deus id est amator hominum et que paruissima sunt euellit 
decenter nos uti nobis inuicem iubens et cum decenti honore et ut per hec et ea que maiora sunt 
destruat Quicumque autem dixerit stulte debitor erit in gehennam ignis Multis hec grauis et 
onerosa uidetur esse iniunctio si tamen uerbi nudi tantam sumus daturi uindictam Et quidam id 
et hyperbolice id est superhabundantur magis dictum esse aiunt Sed timeo ne uerbis 
nosmetipsos hic decipientes operibus illic ultimum sustineamus supplicium Propter quid enim 
dic michi onerosum esse estimas hoc preceptum Non nouisti quod plures penarum et 
peccatorum a uerbis habent principium Etenim blasphemie per uerba sunt et negationes per 
uerba et contumelie et conuitia et periuria et falsum testimonium Ne igitur quoniam uerbum 
est nudum inspicias sed si multum habet periculum hoc inuestiga Aut ignoras quoniam 
inimicicie tempore ira accensa et anima ardente et quod minimum est magnum apparet et quod 
non ualde est iniuriosum onerosum esse uidetur et multotiens parua hec et occisionem 
pepererunt et ciuitates integras euerterunt Sicut enim amicitia existente et que onerosa sunt 
leuia ita inimicitia subiacente et que parua sunt inportabilia apparent etsi simpliciter dicantur 
cum pernitiosa suspitione dicta esse estimantur Et quemadmodum in igne siquidem parum 
scintillet etsi decem milia adiaceant ligna non facile ea occupat si autem uehemens et alta 
generetur flamma non ligna solum sed et lapides et omnem facile incidentem materiem 
adipiscitur et per que assueuit extingui per hec accenditur magis quidam enim aiunt quod tunc 
non ligna solum et stuppa et alia combustiua sed et a qua proiecta magis eius flabellat uirtutem 
sic utque et in ira quodcumque loquetur aliquis esca factum est confestim pernitiosi illi pire 
Que uniuersa antea comprimens christus eum quidem qui irascitur inaniter condempnauit 
iudicio Eum autem qui dicit racca concilio Sed nondum hec magna sunt hic enim sunt hee 
pene propterea ei qui stultum nominat gehenne apposuit ignem Nunc primum gehenne nomen 
dicens prius enim de regno multa disputans tunc huius meminit Monstrans quod illud quidem 
suae philantropie id est amoris hominum et consilii est hec autem nostre desidie Et uide qualiter 
paulatim procedit in penis quasi respondens tibi et monstrans quoniam ipse quidem nichil uult 
tale minari Nos autem ipsum ad tales trahimus enuntiationes Intende enim dixi ait ne irascaris 
inaniter quoniam debitor es Contempsisti quod prius est uide quid peperit ira in contumeliam 
confestim eduxit Racha enim uocasti fratrem rursus posui aliam penam concilium Si et hanc 
despitiens ad id quod difficilius est processeris non amplius te moderatis his puniam sed 
gehennae inmortali supplicio Ut non iam et ad occisionem resilias Non enim est aliquid 
contumelia molestius et quod maxime potest mordere hominis animam Cum autem et ipsum 
uerbum contumelie magis percussibile fuerit duplex fit pyra Ne igitur quodlibet uile esse 
estimes uocare stultum Cum id quo ab irrationalibus distamus et quo maxime sumus homines 
intellectu et prudentia auferras fratri omni eum priuans nobilitate Ne uerbis utique simpliciter 
intendamus sed ad res ipsas et pssionem uenientes excogitemus quantam operatur uerbum hoc 
plagam et in quantum procedit malum Propterea et paulus non adulteros solum et molles sed et 
iniuriatores a regno expulit et ualde decenter Conuinciator enim pacis bono nocet et decem 
milibus circuminmittit proximum malis et continuas inimicicias operatur et christi euellit 
menbra et deo dilectam pacem assidue abigit multam diabolo per contumelias dans 
spaciositatem et forciorem illum faciens Ideoque christus neruos illius uirtutis abscidens hanc 
legem induxit Etenim multus ei erat amoris sermo bonorum enim uniuersorum mater et 
discipulorum cognitio et qui omnia continet que secundum nos sunt ipse maxime omnibus est 
Decenter igitur radices et fontes odii nocentis ei cum multa destruit uehementia Ne igitur 
superhabundantiae alicuius esse estima ea que dicuntur sed excogitans ea que ab ipsis 
emendantur mirare legum harum mansuetudinem Nichil enim deo studiosissimum ut uniri et 
complari nos ad inuicem Ideoque per seipsum et per discipulos suos et qui in nouo et qui in 
ueteri fuerunt testamento multum pro mandato hoc facit sermonem et uehemens uindicator et 
punitor est huius contemptorum Etenim nichil ita malitiam omnem inducit et radicat ut amoris 
destructio Propterea dixit cum habundauerit iniquitas frigescet amor multorum Ita cayn fratris 
occisor factus est ita esau ita ioseph fratris ita decem milia uegetata sunt mala hoc euulso 
Propterea et ipse que noceret huic cum multa undique destruit diligentia et neque usque ad ea 
que dicta sunt stat solum sed et alia ampliora his que dicta sunt inducit per que monstrat 
quantam eius facit curam Cum minatus enim esset per concilium per iudicium per gehennam 
induxit rursus alia consona prioribus ita dicens Si afferes munus tuum ad altare et illic 
memineris quoniam frater tuus habet aliquid aduersum te dimitte munus tuum ante altare et abi 
primum commutare fratri tuo et tunc ueniens affer munus tuum O de bonitate o de 
superhabundanti philantropia id est amore hominum honorem qui ad ipsum est contempnit pro 
amore qui est ad proximum monstrans quod neque priora que minatus est ex odio aliquo neque 
desiderio punitionis minatus est sed ex dilectione multa Quid enim utique fiet his uerbis 
mansuetius Incidatur ait mea cultura ut tuus amor maneat Quoniam et hoc est hostia ad 
fratrem reconciliatio Propterea enim non dixit postquam obtulisti uel antequam offeras sed ipso 
munere iacente et sacrificio principium accipiente mittit reconciliaturum fratri et neque te 
accipiente ea que preiacent neque antequam apponas sed in medio iacentibus iubet currere illuc 
Cur itaque sic iubet hoc facere et propter quid Duo hec ut michi uidetur per hec enigmatice 
insinuans et construens Unum quidem quod dixi monstrare uolens quod magni appreciatur 
amorem et hunc maximam existimans esse hostiam et sine hoc neque illam assumit aliud 
autem necessitatem imponens ineuitabilem reconciliationis qui enim iussus est non prius offere 
donec permitetur etsi non propter amorem qui est ad proximum saltim ut non iaceat in 
perfectum festinabit currere ad contristatum et soluere inimicitiam Propter hoc enuntiatiue 
omnia dixit terrens eum et erigens dicens enim dimitte munus tuum non stetit usque adhoc sed 
induxit ante altare et a loco rursus in terrorem ipsum immittens et abi et non simpliciter dixit abi 
sed apposuit primum et tunc ueniens offer munus tuum Per omnia hec monstrans quod non 
suscipit eos qui odiose ad inuicem se habent hec mensa Audiant docti quicumque cum 
inimicitia adueniunt Audiant indocti Etenim et ad hos habet quid commune sermo Aducent 
enim et ipsi munus et hostiam orationem dico et helemosinam Quoniam enim et hoc est hostia 
audi quid ait propheta hostia laudis glorificabit te et rursus Sacrifica deo hostiam laudis et 
heleuationes manuum mearum hostia est uespertina quare etsi orationem cum tali consilio 
attuleris melius est dimittere orationem et ad permutationem uenire fratris et tunc orationem 
offere Propter hoc enim omnia facta sunt propter hoc et deus homo effectus est et omnia illa 
negotiatus est ut nos congreget Sic igitur iniusta facientem mittit ad iniusta pacientem In 
oratione autem iniusta patientem ducit ad iniusta facientem et permutat Illic enim ait dimittite 
hominibus debita eorum hic autem si habet aliquid aduersum te abi ad ipsum magis autem et 
hic michi uidetur iniusta patientem mittere Propterea neque dixit permuta teipsum fratri tuo sed 
permutate et uidetur quidem pro contristante esse quod dicitur sed totum pro contristato est 
Si enim illi permutaberis ait per amorem qui est in illum et me habebis propitium et cum multa 
libera propalatione poteris hostiam offerre Si autem inflammatus est adhuc unum intellige 
quoniam et ego libenter mea contempni iubeo ut uos amici effitiamini et hec tibi sumpto 
mitigatio ire Et non dixit cum magna iniusta passus fueris tunc permutare sed etsi quodlibet 
habuerit aduersum te Et non apposuit siue iuste siue iniuste Sed simpliciter si habuerit aliquid 
aduersum te Etsi enim iuste neque ita intensam habere oportet inimicitiam Quoniam et christus 
iuste nobis irascebatur Sed tamen seipsum pro nobis tradidit in occisionem non reputans illa 
peccata Propterea et paulus alio modo ad permutationes incitans nos dixit Sol non occidat super 
iracundiam uestram Quemadmodum enim hinc ab hostia christus ita a die illic compellit adhoc 
ipsum paulus Etenim formidauit noctem ne quando solum assumens uulneratum maius ulcus 
operetur Indie enim multi circum euellentes et retrahentes in nocte autem cum solus fuerit et 
secundum seipsum reputabitur tument unde et maior tempestas fit Propterea igitur preassumens 
paulus permutatum uult tradere nocti ut nullam a solitudine occasionem habeat iam diabolus in 
accendendo caminum ire et in faciendo uehementiorem Ita et christus non dimittit neque parum 
supponere ut ne hostia completa pigrior qui talis est efficiatur de die in diem retardans Nouit 
enim passionem hanc multa indigere uelocitate Et quemadmodum sapiens medicus non solum 
precustoditiua corporum ponit sed et emendatiua ita et hic facit Prohibere enim uocare stultum 
precustoditiuum est inimicitiae Iubere autem permutari destructiuum est egritudinum que post 
inimicitiam nascuntur Et inde qualiter alterutrum cum uehementia iacet Illic enim gehennam 
minatus est hic autem munus non suscipit ante permutationem Multam demonstrans iram et per 
omnia hec et radicem et fructum destruens et primum quidem ait non irascere postea autem 
non conuitiare Etenim utraque hac abinuicem augentur ab inimicitia conuitium a conuitio 
inimicitia Propterea nunc quidem radicem nunc autem fructum sanat Prohibens quidem et oriri 
malum in principio Si autem germinauerit et fructum attulerit qui est pessimus undique ipsum 
magis comburit propterea et iuditium dicens et concilium et gehennam et de sua hostia 
disputans et alia apponit ita rursus dicens Sis eunoon id est bonam mentem habens aduersario 
tuo uelociter quo usque fueris in uia cum ipso Ut enim ne dicas quid igitur si iniusta patiar quid 
igitur si rapiar et in iuditium attrahar et hanc destruxit occasionem et excusationem Iubet enim 
neque ita inimicari deinde quoniam magnum fuerat hoc preceptum a presentibus facit 
consilium que crossiores futuris magis detinere assuerunt Quid igitur dicis ait Quoniam 
potentior est et iniusta michi facit Itaque magis tibi iniusta faciet si non dissolueris sed cogeris 
in iudicium uenire Tunc enim a pecuniis absistens corpus habebis liberum Sub sententiam 
autem iudicis deueniens in uinculis detruderis et ultimam dabis uindictam Si autem effugeris 
inimicitiam que illic est duo fructificabis bona et nichil pati turpe et tuam effectam esse iam 
directionem et non amplius uiolentiae illius Si autem nolueris credere his que dicuntur non illi 
iniusta facis tantum quantum tibi ipsi Vide autem et hic qualiter eum incitat dicens enim sis 
eunoon id est bonam mentem habens aduersario tuo induxit uelociter et non suffecit in hoc sed 
et huius uelocitatis aliam quesiuit intensionem dicens quousque fueris in uia cum ipso per hec 
impellens eum et incitans cum multa uehementia Nichil enim ita uitam euertit nostram ut 
tardare et protelare in bonorum operatione Multotiens nempe hoc et cadere nos ex toto fecit 
quemadmodum et paulus ait antequam sol occidat solue inimicitiam et in anterioribus ipse 
antequam oblatio compleatur permutare Ita et hic ait uelociter quo usque es in uia cum ipso 
antequam ad hostia uenias iudicii antequam tribunali assistas et fiat iam sub iudicis potestate 
ante ingressum enim omnia in te sunt Si autem intraueris hostia illa neque uehementer festinans 
poteris que secundum teipsum sunt ut uolueris disponere sub alterius factus coactionem Quid 
autem est eunoi id est bonam habe uel hoc est ait acceptum habe magis iniusta pati uel ita 
discerne in causa ceu illius uicem gerens ut non amore tui ipsius iustitiam corrumpas sed uelut 
de proprio de alieno consilians hac proferas sententiam Si autem magnum est hoc ne mireris 
Propter hoc enim uniuersas illas posuit beatitudines ut preliniens et preparans auditoris animam 
aptiorem faciat ad susceptionem uniuersae huius legislationis Quidam igitur diabolum ipsum 
enigmatice insinuari aiunt aduersarii nuncupatione et iuberi nichil habere eorum quae illius 
sunt Hoc enim est eunoin id est bonam mentem habere ei Et hoc in uia quasi non possible 
dissolui post ereptionem que huic est ab ineuitabili supplicio iam nos suscipiente Michi autem 
de iudicibus qui hic sunt iudetur dicere et de uia que adhoc inditium et de carcere isto Ubi enim 
ab excelsioribus et futuris conuertit et a presentibus inducit auditorem puta ut cum abducens a 
malitia principem armatium monstrat malignanti ita dicens Si autem malum feceris time Non 
enim inaniter gladium fert dei enim iudex est et rursus subiectum esse iubens eum non dei 
timorem ponit solum sed et minas illius et afffectionem necesse enim subici non solum propter 
iram sed et propter conscientiam Irrationabiliores enim ut dixi hoc magis assueuerunt dirigere 
que apparent et que sunt ante oculos Ideoque christus non gehenne solum meminit sed et 
iudicii et inductionis et carceris et uniuersae miseriae quae illic est per hec omnia radices 
destruens occisionis Qui enim neque conuitiatur neque ad iudicium ducitur neque inimicitiam 
extendit qualiter occidet umquam quare et hinc manifestum est quod in eo quod confert 
proximo iacet id quod nobis confert Qui enim aduersario eunoi id est bonam mentem habet 
multomagis sibi ipsi proderit a iudiciis et carceribus et ab ea que illic est miseria seipsum 
eruens 
 
Credamus igitur his que dicuntur et ne resistamus neque obpugnemus Maxime enim et ante 
premia in seipsis habent uoluptatem et utilitatem precepta hec Si autem pluribus honerosa esse 
uidentur et multum tribuere laborem intellige quod propter christum hec facis et quod est triste 
erit delectabile Si enim cogitationem hanc semper habuerimus nichil experiemur honerosum 
sed multam undique fructificabimus uoluptatem Labor enim non amplius labor apparebit sed 
quantum intenditur tanto dulcior et uoluptuosior fit Sed cum permanserit consuetudo malorum 
et pecuniarum concupiscentia te incitans obuiam ei constitue cogitationem illam que dicit quod 
multam suscipiemus mercedem temporalem hanc contempnentes uoluptatem et dic ad animam 
tristaris quoniam te uoluptate priuo sed letare quoniam tibi celum preparo non propter 
hominem facis sed propter deum Sustine igitur parum et uidebis utilitatem quam maximam 
expecta secundum presentem uitam et accipies propalationem ineffabilem Si enim talia ipsi 
dixerimus et non solum honerositatem uirtutis excogitauerimus sed et coronam que est ex ipsa 
reputauerimus uelociter eam a malitia uniuersa desistere faciemus Si enim diabolus monstrans 
uoluptatem quidem temporaneam dolorem autem continuum tamen ualet et superat cum apud 
nos econuerso hec effitiuntur labor quidem temporaneus uoluptas autem et utilitas immortalis 
quis nobis erit sermo non participantibus uirtute post tantam mitigationem Sufficit enim nobis 
pro omnibus laborum conditio et credere manifeste quoniam propter deum sustinemus hec 
omnia Si enim regem habens aliquis debitorem suffitientem in omnem uitam extimat habere 
stabilitatem extima quam magnum erit qui amatorem hominum et semper iuuentem deum et 
paruarum et magnarum directionum debitorem sibi ipsi constituit Ne igitur premittas michi 
labores et sudores Neque enim spe futurorum solum sed et alio modo facilem uirtutem fecit 
deus copulatus nobis ubique et reassumens nos etsi uolueris solum paruum afferre desiderium 
alia omnia sequuntur Propter hoc enim uult et te paruis laborare ut et tua uictoria efficiatur Et 
quemadmodum rex uult quidem suum filium adesse preliis et sagittare et apparere ut ei 
reputetur tropheum omnia autem ipse explet ita et deus in bello quod est aduersus diabolum 
facit Unum enim expetit a te solum ut inimicitiam propriam ad illum demonstres etsi hec ei 
tribueris ipse omne explet prelium Etsi ira inflammat etsi pecuniarum desiderium etsi 
quecumque alia tyrannica passio aduenit uelociter si uiderit te solum ad ipsum repugnantem et 
preparatum et facilia omnia facit et superiorem flamma statuit quemadmodum pueros illos tunc 
in babilione camino Etenim illi nichil amplius quam consilium obtulerunt Et igitur et nos 
omnem caminum inordinate uoluptatis dissoluentes hic gehennam que illic est effugiamus hec 
per singulos dies consiliemur et in his sollicite existentes ea operemur appositione que est circa 
ea que sunt bona et continuis orationibus dei euniam id est bonam mentem attrahentes Ita enim 
et que uidentur inportabilia esse nunc facilia erunt et leuia et desiderabilia Donec enim in 
passionibus fuerimus asperam et difficilem et contrariam uirtutem esse estimamus malitiam 
autem delectabilem et uoluptatiosam Si autem parum ab his desisterimus tunc et illa apparebit 
abhominabilis et turpis et austera et hec facilis et leuis et delectabilis et hec omnia ex 
emendationibus est discere manifeste Audi igitur qualiter paulus in illis quidem et post 
emendationem uerecundatur dicens Quem enim fructum habuistis tunc in his in quibus nunc 
herubescitis hanc autem et post laborem leuem esse ait Illud enim tribulationis qui confestim 
est et quod laboriosum est leue uocat et gaudens in passionibus et exultans in tribulationibus et 
magna sapiens in cicatricibus que sunt propter christum Ut igitur et nos in hoc constituamur 
habitu in his que dicta sunt nosmetipsos corrigamus et posteriorum obliti ad anteriora uero 
extensi persequamur brauium superioris uocationis quo fiat omnes nos potiri gracia et 
philantropia id est amore hominum domini nostri ihesu christi cui gloria et imperium cum patre 
et sancto spiritu in secula seculorum amen


Audistis quoniam dictum est antiquis non adulterabis ego autem dico uobis quoniam omnis qui 
inspicit mulierem ad concupiscendum eam iam adulterauit eam in corde suo 
 
Complens igitur primum mandatum et in summum philosophiam ipsum extendens uia et ordine 
proueniens iam procedit ad secundum Et hic legi credens Sed tamen non secundum est hoc ait 
sed tertium Non enim prius est non occides sed dominus deus tuus dominus unus est Ideoque 
querere dignum est Cur ergo non inde incepit quoniam incipiens inde oportebat et ipsum 
augere et seipsum simul inducere Nondum autem tempus erat de seipso docere aliquid tale sed 
et aliter moralem interim edocebat sermonem hinc uolens primum et ex miraculis suadere 
auditoribus quoniam filius erat dei Igitur antequam loqueretur et faceret mox dicere audistis 
quoniam dictum est antiquis ego dominus deus tuus et preter me non est alius Ego autem dico 
uobis et me adorare ut illum fecisset omnes ut insano sibi intendere Si enim et post doctrinam 
et post tanta miracula nondum manifeste ipso hoc dicente demoniacum uocabant si ante hec 
uniuersa temptasset aliquid tale dicere quid non utique dixissent quid non utique excogitassent 
In tempore autem decenti doctrinam que de his est seruare facile susceptibile faciebat pluribus 
dogma Ideoque nunc quidem id transcucurrit a signis et optima doctrina id ubique construens 
Postea autem id et per uerba reuelauit Nunc denique signorum demonstratione et ipso doctrine 
modo paulatim et quiete id aperit Enim cum potestate talia hoc in legislationem deducere et 
emendare eum qui intendit et intellectum habet reducebat et ad sermonem huius dogmatis 
Ammirabantur enim eum ait et stupebant quod non sicut scribae eos docebat Incipiens enim a 
generalissimis que in nobis sunt passionibus furore dico et concupiscentia Hec enim sunt que 
maxime ut tiranni dominantur in nobis et aliis sunt naturaliores cum multa auctoritate et quanta 
legislatori decens erat et emendauit eas et cum multa decorauit diligentia Neque enim dixit 
quoniam adulter punitur solum sed id quod fecit in eo qui occidit hoc et hic facit et in 
continentem uisum puniens ut discas ubi ponit amplius scribis Ideoque ait qui inspexit 
mulierem ad concupiscendum iam adulterauit eam Hoc est qui studet clara corpora 
circumscrutari et pulcros uisus uenari et fouere inspectione animam et infigere oculos bonis 
faciebus Non enim corpus uenit eripere a pernitiosis actibus solum sed et animam ante illud 
Quoniam enim in corde spiritus suscipimus graciam id expurgat primum Et qualiter possibile 
est ait a concupiscentia eripi Maxime quidem si uoluerimus possibile est et hanc mortificare 
et in operabilem manere Sed et aliter Hic non simpliciter concupiscentiam destruit sed et 
concupiscentiam que ex uisu innascitur qui enim studet uidere pulchros uisus ipse maxime 
caminum passionis accendit et animam captiuam facit et uelociter et ad actum uenit Propterea 
non dixit quicumque concupiuerit ad adulterandum sed quicumque uiderit ad concupiscendum 
Et in ira quidem de terminationem quandam posuit dicens inaniter et uane hic autem non ita 
sed in simul concupiscentiam destruxit Quamuis utraque natiua sunt Et utiliter utraque natiua 
iniacent et ira et concupiscentia Hec quidem ut pernitiosos puniamus et eos qui in decentia 
fatiunt emendemus Hec autem ut filios fatiamus et genus nobis conseruetur talibus 
successionibus Cur igitur non posuit determinationem et hic maximam quidem si intenderis 
uidebis determinationem iniacentem Non enim simpliciter dixit quicumque concupiuerit 
quoniam est et in montibus sedentem concupiscere sed quicumque inspexerit ad 
concupiscendum hoc est quicumque sibi ipsi concupiscentiam colligit qui nullo cogente feram 
hanc inducit quiescenti cogitationi Hoc enim non amplius naturae est sed desidiae Hoc et uetus 
testamentum antiquitus emendat diceres ne adipiscas pulchritudinem alienam deinde ut non 
aliquis dicat Quid igitur si addiscam et capiar punit uisum ut non in licentia hac confidens 
incidas quandoque in peccatum Quid igitur si uidero ait et concupiuero quidem nichil autem 
adipiscar pernitiosum Et ita cum adulteris eris enuntiauit enim legislator et nichil oportet 
circumscrutari amplius semel enim et bis et ter uidens fortassis poteris continere Si autem 
continue hoc feceris et accenderis caminum capieris omnino non enim extra humanam es 
naturam quemadmodum enim nos si uiderimus puerum gladium detinentem etsi non 
percutientem uiderimus flagellamus et prohibemus ipsum nequaquam eum detinere ita et deus 
incontinentem uisum et ante actum destruit Ne forte et in actum incidat Qui enim flammam 
accendit semel et absente uisa muliere plasmat apud seipsum continue ydola flagitiosarum 
actionum et ab ipsis multotiens et ad opus procedit Ideoque colluctationem que est per cor 
destruit christus Quid igitur dicent qui cohabitatrices uirgines habent a legis enim positione 
decem milium utique erunt adulteriorum obnoxii secundum unamquamque diem cum 
concupiscentia uidentes eas Ideoque beatus iob hanc a principio ponebat legem percludens sibi 
ipsi undique talem inspectionem Etenim maior est agon postquam uidet et non fruitur ea quae 
uisa est Et non tantam a uisu fructificamus uoluptatem quantam ab augendo concupiscentiam 
hanc sustinemus iacturam fortem facientes aduersarum et ampliorem dantes spaciositatem 
diabolo et non amplius potentes eum expellere cum ad intima introduxerimus et expanserimus ei 
mentem Propterea ait Ne adulteraueris oculis et non adulterabis mente Est enim et aliter 
uidere ut sobrii uident Propterea non simpliciter uisum destruxit sed uisum qui est cum 
concupiscentia Si autem non hoc uellet dixisset utique qui uidet mulierem simpliciter Nunc 
autem non ita dixit sed qui uidet ad concupiscendum qui uidet ut delectet uisum Neque enim ad 
hoc tibi oculos fecit deus ut per hos adulterium introducas sed ut eius creaturas uidens 
ammireris conditorem quemadmodum igitur est inaniter irasci ita est inaniter uidere cum ad 
concupiscentiam hoc feceris Si enim uis uidere et delectari uide tuam mulierem et hanc ama 
continue nulla prohibet lex Si autem alienas circumscrutaberis pulcritudines et illi iniustitiam 
infers alio suspendens oculos et huic quam uides tangens inique eam etsi enim non tetigisti 
manu sed rimatus es oculis Propterea et hoc adulterium estimatum est Et ante supplitium illud 
supplicium non quodlibet inducit Etenim tumultu et turbatione omnia interiora implentur et 
multa quidem est procella difficillimus autem est dolor Et captiuis et ligatis in nullo melius qui 
hec patitur disponetur et hec quidem sagittam immittens multotiens euolauit plaga autem et ita 
manet Magis autem non illa sagittam immisit sed tu pestiferam dedisti tibi ipsi plagam 
incontinenter uidens et hec dico sobrias eripiens ab accusatione Quia si aliqua decorauerit se et 
uocauerit ad seipsam oculos hominum etsi non plagam intulerit cuilibet uindictam dabit 
extremam Farmacum enim miscuit et uenenum construxit etsi non calicem protulit Magis 
autem et calicem obtulit etsi nullus qui bibat inuentus sit Quid igitur nonne et ad has loquitur 
ait quoniam communes leges ponit etsi ad uiros extendere uideatur leges Capiti enim loquens 
communem et ad corpus facit suasionem Mulierem enim et uirum unum nouit animal et 
nusquam diuidit genus Si autem et singulariter audire uis illationem que est aduersus ipsas 
audi ysaiam dicentem multa aduersus eas intendentem et conuitiantem earum formam uisum 
incessum prolixas tunicas ludentes pedes infractas ceruices Audi cum illo et beatum paulum 
multas eis ponentem leges et pro uestimentis et pro auro et pro capillorum complicatione et 
pro luxuriatione et pro aliis talibus uehementer increpantem hoc genus Sed et christus per ea 
que sunt deinceps enigmatice hoc ipsum ostendit Cum enim dicat incide et erue eum qui 
scandalizat iram que est ad illas demonstrans ait Propterea induxit Si oculus tuus dexter 
scandalizat te erue eum et mitte abste Ut enim ne dicas quid igitur si cognatus fuerit quid 
igitur si aliter me attingit propter hoc hec iussit non de menbris disputans Absit Nusquam 
enim carnis incusationes esse ait sed ubique consilii pernitiosi est accusatio Non enim oculus 
est qui uidet sed mens et intellectus Multotiens denique alio uersis nobis oculus presentes non 
uidet quare omnia non sunt actus eius Si enim de menbris diceret non utique de uno dixisset 
oculo neque de dextro solo sed de utrisque Qui enim a dextro scandalizatur manifestum quod 
et a sinistro idem patietur Cur igitur dextrum posuit et manum apposuit Ut discas quod non de 
menbris est sermo sed de his qui familiariter ad nos se habent Si enim aliquem ita ames ait Ut 
in loco dextri oculi uel ita utilem esse estimes ut in ordine habeas manus et obest tuae animae 
et hos abscide et uide enuntiationem Non enim dixit desiste sed multam separationem 
ostendens erue ait et mitte abste Deinde postquam prohibitiue dixit monstrat et utilitatem 
alterutrinque et a bonis et a malis immorans metaphorice locutioni Confert enim tibi ait ut 
pereat unum menbrorum tuorum et non totum corpus tuum mittatur in gehennam Quando enim 
neque seipsam saluet et te simul perire faciat qualis philantropia id est amor hominum est 
utrosque submergi possibile existente eis separatis saltim unum saluari Quid igitur paulus 
eligebat ait anathema esse ut non nichil lucretur sed ut alii saluentur Hic autem utrorumque 
iactura efficitur Propterea non dixit erue solum sed et mitte abste Ut non ultra accipias si talis 
manserit Ita enim et illum a maiori eripies incusatione et teipsum a perditione liberabis Ut 
autem et manifestius uideas legis utilitatem si uidetur et in corpore secundum suppositionem 
inuestigemus quod dictum est Si enim heresis preiaceret et necessitas esset uel oculum 
habentem immitti in foueam et perire uel eruentem reliquum saluare corpus nunquid non 
utique quod secundum est susciperes omni ubique manifestum est Non enim odio habentis 
esset Istud oculum sed reliquum diligentis corpus hoc utique et in uiris reputa et in 
mulieribus Si enim qui nocet tibi amicitia incurabilis manserit et te a iactura eruet uniuersa Ita 
et ipse a maioribus eripietur incusationibus Non ultra cum suis malis et tuae perditionis 
rationem sustinens Vides quanta mansuetudine lex plena est et affectione et que uidetur a 
multis abscisio esse quantam demonstrat philantropiam id est amorem hominum Audiant hec 
qui ad theatra festinant et adulteros seipsos per unum quemque diem faciunt Si enim familiarem 
in iacturam factum abscidere lex iubet quam utique habebunt excusationem qui eos qui 
nondum sunt cogniti per assiduitatem que illic est per unum quemque diem attrahunt et decem 
mille construunt eis perditionis occasiones Non enim solum incontinentur uidere non iam 
concedit sed quoniam iacturam que ex hoc est monstrauit et intensiorem facit legem procedens 
Abscidere iuberes et auferre et a longe alicubi mittere Et hec qui decem mille de amore mouit 
sermones in legislationem ducit Ut alterutrunque eius discas prouidentiam Et qualiter ubique 
quod tibi confert querit Dictum est autem quicumque dimiserit mulierem suam det ei libellum 
repudii Ego autem dico uobis quicumque dimiserit mulierem suam extra causam fornicationis 
facit eam adulterari et quicumque dimissam duxerit adulterat Non prius ad anteriora procedit 
donec priora bene expurget Ecce enim et aliam monstrat nobis adulterii speciem Que autem est 
hec Lex uetus erat posita odio habentem mulierem suam ex qualicumque causa non prohiberi 
emittere et alteram pro illa inducere Non tamen hoc simpliciter facere lex iussit sed dantem 
libellum repudii mulieri ut non sit in eius potestate rursus ad ipsum reuerti Ut saltim scema id 
est figura permaneat matrimonii Si enim non hoc iniunxisset sed possibile esset et emittere eam 
et aliam accipere deinde priorem reducere multa confusio futura esset continue eas que 
alternate sunt accipientibus uniuersis et adulterium iam hoc esset manifestum Ideoque non 
paruam excogitauit mitigationem id est libellum repudii Facta autem sunt hec propter aliam 
multo maiorem malitiam Si enim coegisset et odio habitam detinere intus occideret utique qui 
odit Talis enim est iudeorum gens Qui enim pueris non parcebant et prophetas interficiebant et 
ut aquam sanguinem effundebant multomagis mulieri non utique pepercissent Propterea quod 
minus est concessit quod maius est abscidens Quoniam quod non principaliter posita hec lex 
erat audi ipsum dicentem Moyses ad duritiam cordis uestri hec scripsit ut non intus occidatur 
sed extra emittatur Postquam autem ipse iram omnem destruxit non occisionem solam sed et 
simpliciter irasci prohibens cum facilitate et hanc inducit legem Propterea et priorum semper 
uerborum rememorat ut monstret quod non contraria illis sed et conuenientia dicit Intendens 
ea non euertens Et emendans non soluens Vide autem ipsum ubique uiro loquentem Qui enim 
dimittit ait mulierem suam facit eam adulterari et qui ducit dimissam adulterat Hic enim etsi 
aliam non acceperit hoc ipso constituit seipsum incusationi obnoxium adulteram faciens illam 
Hic autem quia alienam accipit adulter factus est rursus Ne enim michi hoc dicas quoniam 
emisit ille Etenim et emissa manet emittentis mulier Deinde ut non totum ad emittentem 
prohiciens procaciorem faciat mulierem et suscipientis postea preclusit ei hostia In dicendo 
quidem quicumque dimissam duxerit adulterat mulierem et nolentem sobriam faciens et ad 
omnes ingressum obstruens ei et non concedens occasiones tribuere pusillanimitatis Que enim 
didicit quod necesse est uel eum quem ab initio sortita est habere uel a domo cadentem illius 
nullum aliud habere refugium et nolens cogebatur sustinere coniugem suum Si autem nichil ei 
de his loquitur ne mireris Imbecillius enim est mulier Propterea ipsam dimittens in minis que 
sunt aduersus uiros illius emendat desidiam Quemadmodum siquis puerum prodigum habens 
illum dimittens eos qui faciunt eum talem increpat et illos prohibet non conuenire neque 
appropiare ei Si autem honerosum est hoc rememorare michi eorum que ante dicta sunt In 
quibus beatificauit eos qui audiunt et uidebis multum possible et facile exsistens Qui enim 
mitis et pacificus et pauper spiritu et misericors qualiter emittit mulierem Qui alios permutat 
qualiter ipse litigabit ad seipsum Non sic autem solum sed et alio modo leuem fecit legem 
Etenim et huic derelinquit unum modum dimissionis dicens extra causam fornicationis quoniam 
rursus in idipsum caderet Si enim iussisset et multis coniunctam detinere intus rursus in 
adulterium hoc conuerteretur Vides qualiter conuenientia hec sunt anterioribus Qui enim non 
uidet aliam mulierem incontinentibus oculis non fornicabitur Qui autem non fornicatur non 
tribuet uiro emittere suam mulierem Propterea iam cum otio coartat et timorem obstruit magno 
concutiens uirum periculosi emiserit Adulterii enim illius obnoxium semetipsum facit Ut enim 
ne audiens erue oculum estimes et de muliere hec dicere oportune induxit emendationem hanc 
uno modo concedens dimittere eam alio autem nullo Rursus audistis quoniam dictum est 
antiquis non periurabis reddes autem domino iuramenta tua Ego autem dico uobis non iurare 
uniuersaliter Cur non uenit confestim ad furtum sed ad falsum testimonium transcendens illud 
mandatum quoniam qui furatur quidem est quando et iurat Qui autem neque iurare neque 
mentiri nouit multomagis neque eliget furari Quare per hoc et illud auertit peccatum Mentiri 
enim est a furando Quid autem est reddes domino iuramenta tua Hoc est uerum dices iurans 
Ego autem dico uobis non iurare uniuersaliter Deinde insuper eos abducens a iurando 
secundum deum ait Neque per celum quoniam thronus et dei neque in terra quoniam 
scabellum est pedum eius neque secundum ierusalem quoniam ciuitas est magni regis A 
propheticis stetit loquens et monstrans seipsum non contrarium antiquis Etenim consuetudinem 
habebant per hec iurare et monstrat hanc consuetudinem in fine euangelii Tu autem michi 
inspice unde extollit elementa non a propria natura sed ab abitudine dei que est ad ipsa que 
secundum condescensionem dicta est Quoniam enim multa hydololatrie tyrannis erat ut non 
uideantur elementa per se ipsa esse preciosa hanc posuit causam quam diximus Quae rursus ad 
dei gloriam transibat Neque enim dixit quoniam bonum et magnum est celum Neque quoniam 
utilis et terra Sed quoniam dei hoc quidem est tronus hec autem scabellum Undique eos ad 
dominatorem impellens Neque per caput tuum ait quoniam non potes unum capillum album 
facere uel nigrum Rursus hic non ammirans hominem induxit non iurare per caput suum Etenim 
ipse adoraretur Sed gloriam ad deum reducens et monstrans quod neque sui ipsius est dominus 
quare neque secundum iuramentum capitis Si enim puerum suum non utique aliquis daret alii 
multomagis deus opus suum non tribuet tibi Etsi enim tuum et caput sed alterius est possessio 
et tantum desistis ab existendo dominus quod neque quod omnium est ultimum operari in ipso 
potes Non enim dixit non potes afferre capillum sed neque alterare eius qualitatem Quid igitur 
si expetit aliquis iuramentum ait et necessitatem inducit dei timor necessitate hac sit potentior 
Quoniam si tales premiseris occasiones nichil custodies eorum quae tibi iussa sunt Etenim et in 
muliere dices Quid igitur si bellatrix fuerit et consumptrix Et in oculo dextro Quid igitur si 
auferam eum et conburar Et in uisu incontenenti Quid igitur possum non uidere Et in ira que 
est ad fratrem Quid igitur si importunus fuero et non potero lingam retinere Et omnia 
simpliciter ita conculcabis que dicta sunt quamuis in legibus humanis nequaquam hoc audes 
causari neque dicere quid igitur si hoc et hoc Sed et uolens et nolens acceptas quae scripta sunt 
Sed et aliter neque necessitatem sustinebis umquam Qui enim anteriores beatitudines audiuit et 
talem seipsum preparauit qualem iniunxit christus nullam a nullo sustinebit talem necessitatem 
uenerabilis existens apud omnes et honestus Sit autem uestrum utique utique et quod est non 
non Quod autem habundans ab his est a pernitioso est Quid autem est habundans ab utique et 
non Iuramentum non deierare Illud enim et confessum est et nullus indiget discere quoniam a 
pernitioso est Et non habundans est sed contrarium Habundans autem est quod amplius est et 
quod ex superfluitate preiacet quod est iuramentum Quid igitur aiunt a pernitioso est etsi a 
pernitioso est qualiter lex erat Hoc idem utique et de muliere dices qualiter adulterium 
estimatur quod prius concessum erat Quid igitur ad hec est dicere Quoniam infirmitatis eorum 
qui suscipiebant leges erant que tunc dicta sunt Quoniam et scalpsione curare ualde indignum 
est deo quemadmodum et traulum esee indignum est philosopho Adulterium igitur estimatur 
hoc tale Et a pernitioso est iurare quando adaucta est uirtus Si autem diaboli hec a principio 
fuerunt leges non utique tantum emendassent Etenim nisi illa prius precurrissent non utique ita 
suscepta essent quae nunc sunt Ne igitur eorum expetas uirtutem cum pertransit eorum utilitas 
sed tunc quando tempus ea uocabat Magis autem si uis et nunc Etenim et nunc uirtus eorum 
monstratur Et propter hoc maxime ipsis detrahit Apparere enim ea nunc talia laus maxima 
eorum est Si enim non bene nos nutrissent et ad susceptionem maiorum aptos fecissent non 
utique apparerent talia Quemadmodum igitur uber cum suum omne expleuerit opus et ad 
perfectiorem mensam puerum dimiserit iam inutile apparet et genitores qui prius necessarium 
esse puero id estimabant decem milibus conuiciis detrahunt ipsis Multi autem neque uerbis 
solum ei detrahunt sed et amaris circumungunt farmacis Ut cum non potuerint uerba in 
temporaneam de ipsis destruere pueri dispositionem saltim res extinguant desiderium Ita et 
christus a pernitioso ea dixit esse non ut monstret diaboli ueterem legem existentem sed ut 
cum multa superhabundantia abducat a ueteri uilitate et ad eos quidem hec dicit ait In 
insensibilibus autem uideris et immorantibus in eisdem uelut amaritudine quadam id est 
captiuitatis timore ciuitatem circumungens in uiam fecit Quoniam autem neque hoc potuit eos 
detinere sed rursus eam cupiebant uidere quemadmodum puer papillam detinentes finaliter eam 
occultauit et destruens eam et plures eorum a longe ab ipsa abducens Quemadmodum in 
uaccis multi uitulos precludentes tempore suadent desidere a ueteri lactis consuetudine Si 
autem diaboli erat uetus testamentum non utique ab hidolatria abduxisset sed contrarium 
induxisset utique in ipsam et immisisset Hoc enim et diabolus uellet Nunc autem contrarium 
uidemus a ueteri lege factum Sed et hoc ipsum iuramentum antiquitus propterea in 
legislationem ductum est ut non per hidola iurarent Iurare enim ait per deum uerum Non igitur 
parua emendauit lex sed et ualde magna Venire enim ad solidum eius cibum studii illius opus 
fuit Quid igitur non pernitiosi ait est iurare Et uehementer quidem est pernitiosi sed nunc post 
tantam philosophiam tunc autem non Et qualiter utique idem fiet ait nunc quidem bonum nunc 
autem non bonum Ego autem contrarium dico qualiter autem non utique fiet bonum et non 
bonum rebus uniuersis id clamantibus et artibus et fructibus et aliis uniuersis Vide nimirum in 
natura nostra id primum contingens Portari enim in prima quidem etate est bonum postea 
autem pessimum Masticatum cibum comedere in proemiis quidem uitae nostrae est bonum 
postea autem abhominatione est plenum Lacte nutriri et ad uerba fugere in principio quidem est 
utile et salutare postea autem pessimum et nociuum Vides qualiter heedem res sub temporibus 
bone et non tales apparent rursus Etenim fere uestimentum puerile infanti quidem existenti est 
bonum uiro autem facto rursus turpe Vis et ex contrariis rursus discere qualiter puero que uiri 
sunt inconuenientia rursus sunt Da puero uestimentum uirile et multa erit derisio et maius 
periculum ineundo ita euerso multotiens Da ei exercere causas ciuiles et negotiari et seminare 
et metere et rursus multus erit risus Et quid dico hec Homicidium enim quod ab omnibus 
confessum est inuentionem esse pernitiosi hoc assumptum tempore decenti facientem id finees 
sacerdotio honorari fecit Quoniam enim homicidium opus est illius audi quid ait Vos opera 
patris uestri uultis facere Ille homicida fuit a principio sed factus est homicida finees et 
reputatum est ei ad iustitiam ait Habraham autem non homicida solum sed et parricida quo 
multo deterior esset factus magis approbatus est rursus Sed et petrus dupplicem fecit 
occisionem sed tamen spirituale fuit quod factus est Ne igitur simpliciter res inuestigemus sed 
et tempus et causam et consilium et personarum differentiam Et quecumque eis alia contingunt 
omnia cum diligentia queramus Neque enim est aliter adipisci ueritatem Et studeamus si 
uelimus regno potiri ut aliquid amplius ueteribus preoccupemus Aliter enim extra has stabimus 
ianuas Si enim non superhabundauerit iustitia uestra amplius scribis et phariseis non potestis 
intrare in regnum caelorum Sed tamen et tantis iniacentibus minis sunt quidam qui non solum 
non superexcedunt iustitiam illam sed et deficiunt ab ipsa Non enim solum iuramenta non 
fugiunt sed et periurant Non solum incontinentem uisum non declinant sed et in ipsam 
pernitiosam incidunt actionem et alia omnia quae prohibita sunt sine dolore audent Unum 
solum expectantes id est iudicii diem et quando ultimam eorum que deliquerunt dabunt 
uindictam quod eorum qui in malitia dissoluerunt uitam est solum Illos enim non noscere 
oportet et nichil aliud quam supplicium iam expectare Qui enim hic sunt adhuc et pugnare 
poterunt et uincere et facile coronari 
 
Ne igitur recidas o homo neque bonum hoc dissoluas desiderium neque enim onerosa sunt que 
iniunguntur Qualis labor dic michi est iuramentum fugere Numquid enim consumptio 
pecuniarum est Numquid enim sudor et miseria Sufficit uelle solum et totum factum est Si 
autem consuetudinem solum causaris propter hoc quidem ipsum maximae facile eese animo 
hanc emendationem Si enim in aliam ipsum constitueris consuetudienem totum emendasti 
Intellige itaque quod apud grecos multi hii quidem trauli existentes meditatione multa 
claudicantem eis linguam emendarunt hii autem humeris in ordinate delatis et motis continue 
gladium imponentes destiterunt Postquam enim scripturis non creditis ab his qui extra fidem 
sunt cogimur alicere hoc et deus ad iudeos faciebat dicens Ite ad insulas chetim et ad cedar 
mittite et cognoscite si alterabunt gentes deos suos Et ipsi non sunt dii sed et ad irrationalia 
mittit multotiens ita dicens Esto ad formicam o piger et zelare uias eius et incede ad apem Hoc 
igitur et ego uobis dico excogitate grecorum philosophos et tunc scietis quanto sumus supplicio 
digni qui leges diuinas trangredimur quando illi quidem pro destruenda in deformitate humana 
decem milia fecerunt Vos autem neque pro celestibus idem tribuitis studium Si autem et post 
hec dices quod aptum quid consuetudo est furari et eos qui uehementer student confiteor 
quidem hoc et ego Veruntamen et illud cum hoc aio quod ut aptum est decipere ita et facile 
emendari Si enim constitues in domo multos tibi ipsi custodes puta famulum mulierem 
amicum facile ab omnibus impulsus et abactus desistes a maligna consuetudine Et si decem 
diebus solum id direxeris non ultra indigebis iam alio tempore Sed omnia cum stabilitate tibi 
iacebunt optime consudetudinis soliditate rursus radicata Cum igitur inceperis hoc dirigere etsi 
semel etsi secundo transgressus fueris legem etsi tercio etsi uicies non desperes Sed rursus 
exurge et potire eodem studio et superabis omnino Neque enim quodlibet est malum 
periurium Si autem iurare est pernitiosi periurare quantum feret supplitium Laudastis quae 
dicta sunt Sed ego applausibus non indigeo neque tumultuationibus neque sono Unum uolo 
solum cum silentio et doctrina audientes facere que dicuntur Hoc michi est applausus hoc laus 
Si autem laudes quidem que dicta sunt non facias autem quae laudas maius quidem est 
supplicium amplior autem accusatio et nobis uerecundia et derisio Neque enim theatrum sunt 
presentia non tragedos sedetis inspecturi nunc ut applaudatis solum scolae spirituales sunt que 
hic sunt Ideoque quod studetur est ut dirigatis que dicta sunt et per opera demonstretis 
oboedientiam Tunc enim uniuersum erimus accipientes quia nunc et desperauimus iam Etenim 
his quibus singulariter loquuntus sum non defeci hec suadens et uobis communiter loquens Et 
nichil uniuersaliter uideo factum amplius Sed adhuc prioribus uos insistentes elementis Quod 
sufficiens est docenti multam imponere desidiam Vide itaque et paulum propter hoc 
intolerabiliter tristantem quod multo tempore prioribus immorabantur disciplinis auditores 
Etenim debentes esse ait magistri propter tempus rursus necessitatem habetis ut doceamini 
quae sunt elementa principii eloquiorum dei ideoque ploramus pro uobis et contristamur Etsi 
immorantes uideo prohibebo iam uos sacris his superuenire ianuis Et immortalibus participare 
misteriis uelut fornicatores et adulteros et homicidas Etenim melius cum duobus uel tribus dei 
custodientibus leges consuetas referre orationes quam multitudinem attrahere iniquiorum et 
alios corrumpentium Ne michi aliquis diues ne michi aliquis potens hic tumescat et supercilia 
extollat Omnia hec michi fabula sunt et umbra et somnium Nullus enim eorum qui nunc 
ditantur michi presistet cum incuser et accuser quod non cum decenti uehementia leges dei 
uindicasti Hoc enim et mirabilem illum senem perire fecit quamuis uita tribuentem in 
reprehensibilem Sed tamen postquam eos qui dei legem conculcabant despexit punitus est cum 
pueris et difficile dedit supplicium Si autem ubi tanta naturae erat tyrannis qui non cum decenti 
uirilitate suis pueris usus est ita difficilem dedit uindictam quam habebimus ueniam nos et a 
tyrrannide illa eruti et blandiciis omnia corrumpentes Ut igitur non et nos et uosipsos simul 
perire faciatis credite deprecor Et decem mille scrutatores et inuestigatores uobis ipsis 
constituentes eruamini auramentorum consuetudine Ut uia prouenientes hinc et aliam uirtutem 
cum omni facilitate emendetis et futuris potiamini bonis quibus sit omnes uos frui gracia et 
misericordia domini nostri ihesu christi cum gloria et imperium nunc et semper et in secula 
seculorum amen
