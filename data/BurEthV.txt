Duplici autem virtute existente hac quidem intellectuali hac vero consuetudinali vel morali ea quidem que intellectualis multum ex doctrina habet et generacionem et augmentum et ideo experimento indiget et tempore
 
Ea autem que consuetudinalis ex assuetudine fit
 
Unde et nomen accepit parum declinans ab assuetudine
 
Ex quo et manifestum quoniam nulla consuetudinalium virtutum natura in nobis fit
 
Nichil enim eorum que natura sunt assuescitur
 
Verbi gracia
 
Lapis deorsum natura latus numquam assuescetur sursum ferri nec si milies eum assuescet quis sursum eiciens neque ignis deorsum neque aliud aliquid eorum que aliter innata sunt aliter assuescetur
 
Neque igitur natura neque preter naturam fiunt virtutes
 
Set innatis quidem nobis suscipere eas perfectis autem per assuetudinem
 
Adhuc quecumque quidem natura nobis adveniunt virtutes habitus horum primitus ferimus postea autem actus operaciones tradimus
Quod in sensibus manifestum
 
Non enim ex sepe videre vel sepe audire sensus accepimus set e converso habentes usi sumus non utentes accepimus vel habuimus
 
Virtutes autem accepimus agentes vel operantes prius
 
Quemadmodum et in artibus aliis
 
Que enim oportet discentes facere hec facientes discimus
 
Verbi gracia
 
Fabricantes fabri fiunt et citharizantes cithariste
 
Sic igitur et iusta quidem facientes iusti fimus casta autem casti forcia vero fortes
 
Testificatur autem et quod fit in civitatibus
 
Legislatores enim cives assuescentes faciunt bonos et voluntas quidem omnis legislatoris hec est
Quicumque vero non bene hoc faciunt peccant et differt hoc civilitas a civilitate bona a mala
 
Adhuc ex eisdem ipsis et per eadem ipsa et fit omnis virtus et corrumpitur
 
Similiter et ars
 
Ex citharizare autem boni et mali fiunt cithariste proporcionaliter autem et fabri et reliqui omnes
 
Ex bene enim fabricare boni fabri fiunt ex male autem mali
 
Si enim non sic haberet se nulla esset necessitas docentis vel doctoris set omnes fierent boni vel mali
 
Sic et in virtutibus habet
 
Facientes nominativus enim permutaciones accusativus cum hominibus hii quidem iusti hii vero iniusti fimus
 
Facientes ea que in periculis et assueti timere vel audere hii quidem fortes hii vero timidi
 
Similiter autem et ea que circa concupiscencias habet et ea que circa iram hii quidem enim casti et humiles fiunt hii autem incontinentes et iracundi hii quidem ex sic in eis converti hii vero ex sic
Et uno utique sermone ex similibus actibus habitus fiunt
 
Quapropter oportet actus quales qualitativos attribuere secundum enim horum differencias sequuntur habitus
 
Non parum igitur differt sic vel sic ex iuventute assuesci set multum magis autem omne
 
Quoniam igitur presens opus non contemplacionis gracia est quemadmodum alia neque enim ut sciamus quid est virtus scrutamur set ut boni fiamus quoniam nullum esset proficuum eius necesse est scrutari ea que circa operaciones quomodo faciendum eas hee enim domine ut quales vel qualitative fiant habitudines quemadmodum diximus
 
Secundum igitur rectam racionem operari commune et supponatur dicetur autem postea de eo et quid est recta racio et quomodo habet ad alias virtutes
 
Illud autem prius confiteatur quoniam omnis qui circa ea que facienda sermo typo et non certitudinaliter necessario oportet dici ut et in principio diximus quoniam secundum materiam sermones inquirendi
 
Ea autem que in operacionibus et conferencia nil stans habent quemadmodum neque ea que sana
 
Tali autem existente tocius sermone adhuc magis qui de singularibus sermo non habet certitudinem neque enim sub arte neque sub narracione aliqua incidunt
 
Oportet autem eos semper qui operantur ea que ad tempus intendere quemadmodum et in medicina habet et in gubernacione
 
Set etsi talis sit presens sermo temptandum auxiliari
Prius igitur hoc inspiciendum quoniam hec innata sunt ab indigencia et superfluitate corrumpi
 
Oportet enim in obscuris inmanifestis apertis testimoniis uti
 
Quemadmodum in virtute et sanitate videmus
 
Superflua enim ginnasia et indigencia corrumpunt virtutem
 
Similiter utique potus et cibus amplius vel minus fiens corrumpit sanitatem
 
Commensuratus autem et facit et auget et salvat
 
Sic igitur in castitate et fortitudine habet et aliis virtutibus
 
Qui enim omnia fugit et timet et nichil sustinet timidus fit qui autem nichil omnino timet set ad omnia vadit audax
 
Similiter autem et qui omnem voluptatem vel delectacionem habet et a nulla semotus est incontinens qui autem omnes fugit ut ruricole insensibilis
 
Corrumpitur enim castitas et fortitudo a superfluitate et indigencia a medietate autem salvatur
Set non solum generaciones et augmenta et corrupciones ex eisdem ipsis et ab eisdem ipsis fiunt set et actus in his ipsis erunt et enim in aliis manifestis sic habet
 
Verbi gracia in virtute
 
Fit enim ex multum cibum accipere et multos labores sufferre et maxime potest hec facere virtuosus vel fortis
 
Sic autem habet et in virtutibus
 
Ex removeri enim a voluptatibus fimus casti et fientes maxime possumus removeri ab eis
 
Similiter autem et in fortitudine assueti enim contempnere terribilia et sufferre ea fimus fortes et fientes maxime poterimus sufferre terribilia
 
Signum autem oportet facere habituum fientem voluptatem vel tristiciam in operis
 
Qui quidem enim removetur a corporalibus voluptatibus et hoc ipso gaudet castus
 
Qui autem tristatur incontinens
 
Et qui quidem suffert pericula et gaudet vel non tristatur fortis
Qui autem tristatur timidus
 
Circa voluptates enim et tristicias est consuetudinalis virtus
 
Propter quidem enim voluptatem mala facimus propter tristiciam autem a bonis removemur
 
Ideo oportet agi qualitercumque ex iuventute ut Plato inquit ut gaudeant vel tristentur in quibus oportet recta enim disciplina hec est
 
Adhuc autem si virtutes sunt circa passiones et actus omni omnem autem passioni passionem et omni omnem actui actum sequitur delectacio et tristicia et propter hoc erit virtus circa delectaciones et tristicias
 
Demonstrant et pene fientes per hec
 
Medicine enim quedam sunt
 
Medicine autem per contraria innate sunt fieri
 
Adhuc ut et prius diximus omnis anime habitus et a quibus innata est fieri deterior et melior ad hec et circa hec naturam habet
 
Per delectaciones vero et tristicias boni fiunt in persequendo has et fugiendo aut quas non oportet aut quando non oportet aut quot modis aliter a sermone determinantur talia
Ideo que determinant virtutes inpassiones quasdam et quietes non bene autem quoniam simpliciter dicunt set non ut oportet et ut non oportet et quando et quot alia adiciuntur
 
Supponitur igitur virtus esse talis circa delectaciones et tristicias optimorum operativa malicia autem contrarium
 
Fiet autem nobis et ex his manifestum adhuc de eis
 
Tribus enim existentibus que in voluntatibus et tribus que in fugis bono conferente delectabili et tribus contrariis malo non inconferente tristi circa hec quidem omnia bonus directus est malus autem peccans est magis autem circa delectacionem
 
Communis enim hec animalibus et omnibus omnes qui sub voluntate sequitur et enim bonum et conferens delectabile videtur
 
Adhuc autem ex puericia omnibus nobis connutritur
 
Ideo difficile repellere hanc passionem contemporaneam vite
 
Regulamur autem et operaciones hii quidem magis hii vero minus delectacioni et tristicie
 
Propter hoc igitur necesse esse circa hec totum opusculum
 
Non enim parum in operacionibus bene vel male letari vel tristari
Adhuc autem difficillimum delectacioni bellari vel ire vel furori quemadmodum dicit Eraclitus
 
Circa difficillimum autem semper et ars fit et virtus et enim bonum melius in hoc
 
Quare et propter hoc circa delectaciones et tristicias totum opusculum et virtuti et civilitati
 
Qui quidem enim bene his utitur bonus erit qui vero male malus
 
Quoniam igitur est virtus circa delectaciones et tristicias et quoniam ex quibus fit ab ipsis et augetur et corrumpitur non similiter fientibus et quoniam ex quibus genita est circa hec et operatur dictum est
 
Queret autem aliquis quomodo dicimus quod oportet iusta quidem facientes vel operantes iustos fieri casta autem castos
 
Si enim faciunt vel operantur iusta et casta iam sunt iusti et casti quemadmodum si gramaticalia et musicalia gramatici et musici
 
Vel Solucio neque in artibus sic habet
 
Contingit enim gramaticale aliquid facere et casu et alio supponente
 
Tunc igitur erit gramaticus si quid et gramaticale fecerit et gramatice hoc autem est quod secundum eam que in ipso gramatica
Adhuc neque simile est in artibus et in virtutibus
 
Ea quidem enim que ab artibus fiunt bonum habere in eis
 
Sufficit igitur ea qualiter habencia fieri ea autem que secundum virtutes fiunt non si illa qualiter habent iuste et caste operantur set si qui operatur qualiter habens operatur prius quidem si sciens deinde si volens propter hec tercium autem si firme et inmutabiliter habens operatur
 
Hec autem ad alias habendum artes non connumerantur preter scire ad habendum autem virtutes scire quidem parum aut nichil potest alia autem non parum set omne possunt
 
Que et ex multociens operari iusta et casta adveniunt
 
Res quidem igitur iuste et caste dicuntur quando sunt tales quales iustus et castus operarentur
 
Iustus autem et castus est non qui hec operatur set et qui sic operatur ut iusti et casti operantur
 
Bene igitur dicitur quod ex iusta operari iustus fit ex non operari autem hec nullus futurus est vel fiet fieri bonus
 
Set multi hec quidem non faciunt ad racionem autem confugientes existimant philosophari et esse boni
 
Simile aliquid facientes egrotantibus qui medicos audiunt quidem studiose faciunt autem nichil faciendorum operandorum
Quemadmodum igitur neque illi bene habebunt corpus sic curati neque isti animam sic philosophantes
 
Post hec autem quid est virtus scrutandum
 
Quoniam igitur ea que in anima fiunt tria sunt passiones potencie habitus horum aliquid erit virtus
 
Dico autem passiones quidem concupiscenciam iram timorem audaciam invidiam gaudium odium amiciciam amorem zelum misericordiam universaliter quibus sequitur delectacio vel tristicia
 
Potencias autem secundum quas passibiles harum dicimur
 
Verbi gracia secundum quas potentes irasci vel tristari vel misereri
 
Habitus autem secundum quas quos ad passiones habemus bene vel male
 
Verbi gracia ad irascendum si quidem vehementer vel remisse male habemus si autem medie bene
 
Similiter autem et ad alia
 
Passiones quidem igitur non sunt neque virtutes neque malicie quoniam non dicimur secundum passiones boni vel mali
Secundum virtutes autem vel malicias dicimur
 
Et quoniam secundum passiones quidem neque laudamur neque vituperamur non enim laudatur qui timet neque qui irascitur neque vituperatur qui simpliciter irascitur set qui qualiter
 
Secundum autem virtutes vel malicias laudamur vel vituperamur
 
Adhuc irascimur quidem et timemus involuntarie
 
Virtutes autem voluntates quedam vel non sine voluntate
 
Ad hec autem secundum quidem passiones moveri dicimur
 
Secundum virtutes autem et malicias non moveri set adiaceri adiacere qualiter
 
Propter hec autem neque potencie sunt
 
Neque enim boni dicimur quia possumus pati simpliciter neque mali neque laudamur neque vituperamur
 
Et adhuc potentes quidem sumus natura boni autem vel mali non fimus natura diximus de hoc prius
Si igitur neque passiones sunt virtutes neque potencie relinquitur habitus eas esse
 
Quid quidem igitur est genere virtus dictum est
 
Oportet autem non solum sic dicere quoniam habitus set et qualis
 
Dicendum igitur quoniam omnis virtus cuiuscumque fuerit virtus id et bene habens perficit et opus eius bene reddit
 
Verbi gracia oculi virtus et oculum bonum facit et opus eius
 
Oculi enim virtute bene videmus
 
Similiter autem et equi virtus et equum bonum facit et bonum ad currendum et ferendum ascendentem et expectandum bellantes
 
Si utique hoc in omnibus sic habet et hominis virtus erit utique habitus a quo bonus homo fit et a quo bene suum opus reddit
 
Quomodo autem hoc erit iam quidem diximus
 
Adhuc autem et sic erit manifestius si inspexerimus qualis est natura eius in omni continuo et discreto est accipere hoc quidem plus hoc vero minus hoc vero equale et hec aut secundum rem aut secundum nos
Equale autem medium aliquid superfluitatis et indigencie
 
Dico autem rei quidem medium quod equaliter removetur ab utraque extremitatum quod est unum et idem omnibus
 
Ad nos autem quod neque superhabundat neque deficit hoc autem non unum neque idem omnibus
 
Verbi gracia
 
Si decem multa duo autem pauca sex media accipimus secundum rem
 
Equaliter enim et superhabundant et superhabundantur hoc autem medium secundum arithmeticam proporcionem
 
Quod autem secundum nos non sic accipiendum
 
Non enim si cui decem mnas comedere multum duas autem parum doctor sex mnas iubet
 
Est enim forsitan et hoc multum accepturo vel parum
 
Miloni quidem enim parum dominanti autem ginnasiorum multum
Similiter autem in cursu et palestra
 
Sic utique et omnis sciens superfluitatem quidem et deficienciam fugit medium autem querit et hoc vult
 
Medium autem non quod rei set quod ad nos
 
Si utique omnis doctrina sic opus bene perficit ad medium respiciens et ad hoc agens opera
 
Unde assueti sunt dicere bene habentibus operis quoniam neque auferendum neque addendum ac si superfluitas et indigencia corrumpat bonum medietas autem conservet
 
Si autem boni artifices ut diximus ad hoc respicientes operantur virtus autem omni arte cercior et melior est quemadmodum et natura medii utique erit inspectrix
 
Dico autem consuetudinalem vel moralem
 
Hec enim est circa passiones et operaciones
 
In his autem est superfluitas et indigencia et medium
 
Verbi gracia et timere et audere et concupiscere et irasci et misereri et universaliter delectari et tristari est et magis et minus et utraque non bonum set quando oportet et in quibus et ad quos et cuius gracia et ut oportet et medium et optimum quod est virtutis
Similiter autem circa operaciones est superfluitas et indigencia et medium
 
Virtus autem circa passiones et operaciones est in quibus superfluitas quidem viciatur et indigencia defectio vero vituperatur
 
Medium autem laudatur et dirigitur hec autem ambo virtutis
 
Medietas aliqua est igitur virtus inspectrix existens medii
 
Adhuc peccare quidem multis modis est
 
Malum autem infiniti quemadmodum Pithagorici existimant
 
Bonum autem finiti dirigere vel directum facere autem uno modo
 
Ideo et hoc quidem facile hoc vero difficile facile quidem diverti a signo difficile autem invenire
 
Et propter hec malicie quidem superfluitas et indigencia virtutis autem medietas
 
Boni quidem enim simpliciter
Mali autem omnifariam
 
Est igitur virtus habitus voluntarius in medietate existens que ad nos determinata racione et ut sapiens determinabit
 
Medietas autem duarum maliciarum huius quidem secundum superfluitatem huius vero secundum indigenciam
 
Et adhuc quoniam hee quidem deficiunt hee autem superhabundant eius quod oportet et in passionibus et in operacionibus virtus autem medium et invenit et vult
 
Ideo secundum substanciam et racionem que quid est esse significat medietas est virtus
 
Secundum autem perfectum et bonum extremitas
 
Non omnis autem suscipit operacio neque omnis passio medietatem
 
Quedam enim mox nominata sunt coniuncta cum malo
 
Verbi gracia
 
In malorum gaudio inverecundia invidia et in operacionibus adulterium furtum homicidium
Omnia enim hec et similia dicuntur in esse ipsa mala set non superfluitates horum et deficiencias
 
Non est igitur umquam circa hec dirigere vel directum facere set semper peccare neque est bonum vel non bonum circa hec in quam oportet vel quando vel quomodo adulterando set simpliciter facere aliquid horum peccare est
 
Simile igitur est attribuere et circa iniusta facere et timere et incontinere et medietatem et superfluitatem et defectionem
 
Erit enim sic et superfluitatis et deficiencie medietas et superfluitatis superfluitas et indigencie indigencia
 
Quemadmodum autem non est castitatis et fortitudinis superfluitas et indigencia quoniam medium est extremorum sic neque illorum medietas neque superfluitas et defectio set quomodocumque operetur peccatur
 
Universaliter enim neque superfluitatis et indigencie medietas est neque medietatis superfluitas et indigencia
 
Oportet autem hoc non solum universaliter dici set et singularibus aptari
 
In circa operaciones enim sermonibus universales quidem inanes sunt particulares autem veriores
 
Circa singularia enim operaciones
 
Oportet autem in his concordari
Suscipiendum igitur hec ex descriptione
 
De fortitudine
 
Circa timores quidem igitur et audacias fortitudo medietas
 
Superhabundancium autem ille quidem qui intimiditate innominatus
 
Multa autem sunt innominata
 
Qui autem in audendo superhabundat audax
 
Qui autem in timendo quidem superhabundat in audendo autem deficit timidus
 
De castitate
 
Circa delectaciones autem et tristicias non omnes minus autem et circa tristicias medietas quidem castitas
 
Superhabundancia autem incontinencia
Deficientes autem circa delectaciones non multum inveniuntur
 
Ideo que nec isti nomen invenerunt
 
Sint autem insensibiles
 
De liberalitate
 
Circa dacionem autem pecuniarum et accepcionem medietas quidem liberalitas
 
Superhabundancia autem et defectio prodigalitas et illiberalitas
 
Contrarie autem superhabundant et deficiunt
 
Prodigus quidem enim in emissione quidem superhabundat in accepcione autem deficit
 
Illiberalis autem in accepcione quidem superhabundat in emissione autem deficit
 
Nunc quidem igitur in typo et in capitulo dicimus contenti hoc ipso
Postea autem cercius de hoc determinabitur
 
De magnificencia
 
Circa pecunias autem et alie disposiciones sunt
 
Medietas quidem magnificencia
 
Magnificus enim differt a liberali
 
Hic quidem enim circa magna hic vero circa parva
 
Superhabundancia autem apirocalia infinita bonitas et vanausia idem defectio autem microprepia parvificencia
 
Differunt autem hee ab eis que circa liberalitatem
 
Quo autem differunt postea dicetur
 
De magnanimitate
Circa autem honorem et inhonorem medietas quidem magnanimitas
 
Superhabundancia autem chaunotis demencia quedam dicta
 
Defectio autem pusillanimitas
 
Quemadmodum autem diximus habere ad magnificenciam liberalitatem circa parva differentem sic habet quid et circa magnanimitatem circa honorem existentem magnum eam circa parvum existentem
 
Est enim ut oportet desiderare honorem et magis quam oportet et minus
 
Dicitur autem qui superhabundat quidem desideriis philotimos amans honorem qui autem deficit aphilotimos non amans honorem medius autem innominatus
 
Innominate autem et disposiciones nisi quod ea que philotimi philotimia
 
Unde litigant extremi de media regione
 
Et nos autem est quando medium philotimum vocamus est autem quando aphilotimum
 
Propter quam autem causam hoc facimus in consequencia dicetur
Nunc autem de reliquis dicamus secundum enarratum modum
 
De humilitate
 
Est autem circa iram superhabundancia et defectio et medietas
 
Fere autem innominatis existentibus eis medium humilem dicentes medietatem humilitatem vocabimus
 
Extremorum autem qui superhabundat quidem iracundus sit malicia autem iracundia
 
Qui deficit autem inirascibilis defectio autem inirascibilitas
 
Sunt autem et alie tres medietates habentes quidem aliquam similitudinem ad invicem et communionem differunt autem ab invicem
 
Omnes enim sunt circa verborum et operacionum communionem differunt autem quoniam hee quidem sunt circa verum quod in eis hee autem circa delectabile huius autem hoc quidem in lusu hoc autem in omnibus que circa vitam
 
Dicendum igitur et de his ut magis cognoscamus quoniam in omnibus medietas laudabile extrema autem neque recta neque laudabilia set iniurianda
 
Est quidem igitur et horum multa innominata
Temptandum autem ut et in aliis eis nomina fingere ut apercius et levius intelligamus
 
De veritate
 
Circa verum quidem igitur medius quidem verus et medietas veritas dicatur
 
Fictio autem ea quidem que ad maius superbia et qui habet eam superbus
 
Que autem ad minus yronia et yron delusor
 
De eutrapelia
 
Circa autem delectabile quod in ludo medius quidem eutrapelus gaudens et disposicio eutrapelia
 
Superfluitas autem vomolochia derisio et qui habet eam vomolochus derisor
 
Qui autem deficit agricos ruricola et habitus agrikia
 
De amicicia
Circa reliquum autem delectabile quod in vita ille quidem qui ut oportet delectabilis est amicus et medietas amicicia
 
Qui superhabundat autem qui nullius quidem gracia placidus
 
Qui autem emolumenti sui ipsius adulator
 
Qui autem deficit et in omnibus indelectabilis litigiosus et discolus
 
De verecundia
 
Sunt autem et in passionibus et in his que circa passiones medietates
 
Verecundia enim virtus quidem non est laudatur autem et verecundus et in his hic quidem dicitur medius
 
Qui superhabundat autem ut ille qui catoplex admirans qui omnia verecundatur
 
Qui autem deficit vel nequaquam inverecundus medius autem verecundus
 
De nemeseos
Nemesis Emulacio autem medietas invidie et epicherecakie gaudii in malis
 
Sunt autem circa tristiciam et delectacionem que in his que accidunt proximis fiunt
 
Nemesiticus Emulator quidem enim tristatur in his qui indigne bene agunt divicias habent
 
Invidus autem superhabundans hunc in omnibus tristatur
 
Epicherecacus gaudens in malis autem in tantum deficit tristari ut etiam letetur
 
Et de his quidem alias tempus erit
 
De iusticia
 
De iusticia autem quoniam non simpliciter dicitur post hec disputantes de utraque dicemus quomodo medietates sunt
 
Similiter autem et de logicis virtutibus
 
Tribus utique disposicionibus existentibus duabus quidem maliciis hac quidem secundum superfluitatem hac autem secundum indigenciam una autem virtute medietate omnes omnibus adversantur opponuntur qualiter
Extreme quidem et medie et ad invicem opponuntur
 
Media autem extremis
 
Quemadmodum enim equale ad minus magnum ad maius autem minus vel parvum sic medii habitus ad defectiones quidem superhabundant ad superhabundancias autem deficiunt et in passionibus et in operacionibus
 
Fortis enim ad timidum quidem audax videtur ad audacem timidus
 
Similiter autem et castus ad insensibilem quidem incontinens ad incontinentem autem insensibilis liberalis autem ad illiberalem quidem prodigus ad prodigum autem illiberalis
 
Ideo et proiciunt medium extremi alter ad alterum et vocant fortem audax quidem timidum timidus autem audacem et in aliis proporcionaliter
 
Sic adversitantibus ad invicem istis maior contrarietas est extremis ad invicem quam ad medium
 
Longius enim hec distant ab invicem quam a medio quemadmodum magnum a parvo et parvum a magno quam ambo ab equali
 
Adhuc ad medium aliquibus extremis similitudo aliqua videtur ut audacie ad virtutem et prodigalitati ad liberalitatem
 
Extremis autem ad invicem multa dissimilitudo
Ea autem que multum discedunt ab invicem contraria diffiniuntur vel determinantur
 
Quare et magis contraria que multum discedunt
 
Ad medium autem opponuntur in his quidem magis defectio
 
In his autem superhabundancia
 
Verbi gracia fortitudini quidem non procacitas superhabundancia existens set timor defectio existens
 
Castitati autem non insensibilitas indigencia existens set incontinencia superhabundancia existens
 
Propter duas autem causas hoc contingit
 
Una quidem que ex ipsa re
 
Quoniam enim proximius est et similius alterum extremum medio non hoc set contrarium opponimus magis
 
Verbi gracia
Quoniam similius esse videtur fortitudini audacia et proximius dissimilius autem timor hunc magis opponimus
 
Que enim discedunt multum a medio contraria magis esse videntur
 
Una quidem igitur causa hec ex ipsa re
 
Alia autem ex nobis ipsis
 
Ad que enim ipsi magis innati sumus qualiter hec magis contraria medio videntur
 
Verbi gracia
 
Ipsi magis innati sumus ad delectaciones
 
Ideo habiliores ferri duci sumus ad incontinenciam quam ad decorem
 
Hec igitur magis contraria dicimus ad que magis incedimus
 
Quoniam quidem igitur est virtus consuetudinalis medietas et quomodo et quoniam medietas duarum maliciarum hac quidem secundum superhabundanciam hac vero secundum defectionem et quoniam talis est quia inspectrix medii est quod in operacionibus et in passionibus sufficienter dictum est
 
Ideo difficile bonum esse
 
In unoquoque enim medium accipere difficile
 
Verbi gracia circuli medium accipere non omnis hominis set scientis
 
Sic utique et irasci quidem omnis et facile et dare pecuniam et consumere
 
Set cui et quantum et quando et cuius gracia et qualiter non omnis neque facile
 
Quod est bonum et rarum et laudabile et optimum
 
Ideo oportet eum qui intendit ad medium prius quidem segregari a magis contrario
 
Quemadmodum et Calipso suadet
 
Sic A fumo et procella extra prohibe navem
Extremorum enim hoc quidem est magis peccatum hoc vero minus
 
Quoniam igitur medium invenire summe difficile secundum secundam ut dicit navigacionem minima suscipiendum mala malorum
 
Hoc autem erit magis hoc modo quo diximus
 
Intendere autem oportet ad que et ipsi habiles duci sumus
 
Alii enim ad alia apti nati sumus
 
Hoc autem erit notum ex delectacione et tristicia fientis circa nos
 
In contrarium autem ipsos trahere oportet
 
Multum enim seiungentes a peccare peccando ad medium veniemus
 
Quod qui tortuosa lignorum dirigunt faciunt
 
In omni autem magis cavendum delectabile et delectacionem non enim indecepti iudicamus eam
Quod igitur plebis senes passi sunt ad Elenam hoc oportet et nos pati ad delectacionem et in omnibus eorum dicere vocem
 
Sic enim eam proicientes minus peccabimus
 
Hec igitur facientes ut in capitulo dicamus magis poterimus medium invenire
 
Difficile autem forsan hoc et maxime in singularibus
 
Non enim facile determinare et quomodo et quibus et in qualibus et quantum tempus determinandum et enim nos quandoque quidem deficientes laudamus et humiles dicimus quandoque autem gravantes viriles vocamus
 
Set qui parum quidem a bono excedit vel detrahitur non vituperatur neque ad magis neque ad minus
 
Qui autem plus hic enim non latet
 
Set usquequo et in quantum vituperandus non facile sermone determinare
 
Non enim aliud aliquid sensibilium hec enim in singularibus et in sensu iudicium
 
Hoc quidem igitur ostendit quod medius habitus in omnibus laudabilis
Inclinat autem utique quandoque quidem ad superhabundanciam quandoque autem ad deficienciam
 
Sic enim facillime et bonum inveniemus
 
Virtute utique circa passiones et operaciones existente et in voluntariis quidem laude et vituperacione fiente in involuntariis autem ignoscencia parcitate et misericordia voluntarium et involuntarium necesse forsan determinare eis qui de virtute intendunt
 
Utile autem et legislatoribus et ad honores et ad penas
 
Videntur autem involuntaria esse que violencia aut per ignoranciam fiunt
 
Violentum autem cuius principium exterius tale existens in quo nichil confert qui operatur aut qui patitur
 
Verbi gracia si spiritus attulerit alicubi vel homines domini existentes
 
Quecumque autem propter timorem maiorum malorum fiunt aut propter bonum aliquod
 
Verbi gracia
Si tirannus iubet malum aliquod facere dominus existens et parentum et natorum et facientes quidem salvabuntur non facientes autem morientur dubitacionem habent utrum involuntaria sunt aut voluntaria
 
Tale aliquid accidit et circa eos qui in tempestatibus iactus
 
Simpliciter quidem enim nullus iactat vel iacit volens
 
In salute autem sui ipsius et reliquorum omnes intellectum habentes
 
Mixte quidem igitur sunt hee operaciones voluntariis autem magis assimilantur
 
Voluntarie enim sunt tunc cum operantur finis autem operacionis secundum tempus est et voluntarium utique et involuntarium quando operatur dicendum
 
Facit autem volens et enim principium movendi officiales partes in talibus operacionibus in ipso est
 
Quorum autem in ipso principium in ipso et operari vel non
 
Voluntaria utique que talia simpliciter autem forsitan involuntaria
 
Nullus enim eliget per se horum aliquid
In operacionibus autem talibus quandoque et laudantur quando turpe aliquid vel triste sustinent pro magnis et bonis
 
Si autem e converso vituperantur
 
Turpissima enim sustinere pro nullo bono aut mensurato mali hominis
 
In aliquibus autem laus quidem non fit ignoscencia autem
 
Quando propter talia operatur aliquis que non oportet que humanam naturam excedunt et nullus utique suffert
 
Quedam autem forsitan non est cogere ut fiant
 
Set magis moriendum et paciendum terribilia vel pessima pericula
 
Et enim ea que Euripidis Alcmeona coegerunt matrem occidere derisoria videntur
 
Est autem difficile quandoque iudicare quale pro qualibus eligendum et quid pro quo sustinendum
 
Adhuc autem difficilius inmorari cognitis
Sepius enim ea que expectat sunt tristia
 
Que autem coguntur turpia
 
Unde laudes et vituperaciones fiunt circa coactos vel non
 
Hec dicendum violenta vel simpliciter quidem quando causa in his que exterius fuerit et qui operatur nichil confert
 
Que enim per se quidem involuntaria sunt nunc autem et pro his talibus voluntaria et principium in faciente per se quidem involuntaria sunt nunc autem pro his voluntaria
 
Magis autem assimilantur voluntariis
 
Operaciones enim in singularibus hec autem voluntaria
 
Qualia autem pro qualibus eligendum non facile tradere
 
Multe enim differencie sunt in singularibus
 
Si quis autem ea que delectabilia dixerit violenta esse
Cogunt enim exterius encia
 
Omnia erunt sic violenta
 
Horum enim gracia omnes omnia operantur
 
Et qui vi quidem et non volentes cum tristicia
 
Qui autem propter delectabile cum delectacione
 
Ridiculum autem causari que exterius set non se ipsum habilem ut capiatur a talibus se ipsum reddentem et bonorum quidem se ipsum turpium autem delectabilia
 
Videtur utique violentum esse cuius exterius principium nichil conferente vim passo
 
Quod autem per ignoranciam non voluntarium quidem omne est
 
Involuntarium autem quod tristiciam affert et penitudinem
 
Qui autem per ignoranciam operatur aliquid non autem tristatur in operacione volens quidem non operatur quod nescivit neque rursus nolens cum non tristatur
Eius utique qui per ignoranciam ille quidem qui penitet nolens videtur qui autem non penitet quoniam alius sit non volens
 
Quoniam enim differt melius ut nomen habeat proprium
 
Aliud autem videtur et per ignoranciam operari et ignorans
 
Ebrius enim vel qui irascitur non videtur per ignoranciam facere set propter aliquid predictorum non sciens autem set ignorans
 
Ignorat quidem igitur omnis malus que oportet operari et a quibus secedendum et propter hoc peccatum iniusti et simpliciter mali fiunt
 
Involuntarium autem dicitur non si quis ignorat quod confert non enim que in electione ignorancia causa involuntarii set mali neque universalis
 
Vituperantur enim per hanc
 
Set que in singularibus in quibus et circa que operaciones
 
In his enim et misericordia et ignoscencia
 
Qui enim horum aliquid ignorat involuntarie operatur
Forsitan igitur non malum determinare ea que et quot sunt et quis utique et quid et circa quid aut in quo operatur quandoque autem et quo verbi gracia instrumento et gracia cuius verbi gracia salutis et quomodo verbi gracia quiete an vehementer
 
Hec quidem igitur omnia nullus ignorabit non insanus
 
Manifestum autem quod nec facientem quomodo enim se ipsum
 
Quid autem operatur ignorabit quis
 
Verbi gracia dicentes inquiunt cecidisse se ipsos aut ignorare quod ineffabilia sint
 
Quemadmodum Eschilus mistica
 
Aut ostendere volens emisisse ut qui telum
 
Estimabit autem aliquis et filium inimicum esse ut Meropa et obtunsam infixam lanceam aut lapidem pumicem esse et qui pro salute percussit occidit quidem et qui ostendere vult ut pugillator percuciet quidem
 
Circa omnia utique hec ignorancia existente in quibus operacio qui horum aliquid ignorat nolens videtur operari et maxime in principalibus principalia autem esse videntur in quibus operacio et cuius gracia
 
Secundum utique talem ignoranciam involuntario dicto adhuc oportet operacionem tristem esse et in penitudine
Ente autem involuntario et vi et per ignoranciam voluntarium videbitur esse cuius principium in se ipso cognoscenti singularia in quibus operacio
 
Forsitan autem non bene dicuntur involuntaria esse ea que propter furorem vel iram vel desiderium
 
Prius quidem enim nullum adhuc ex aliis animalibus voluntarie operabitur neque pueri
 
Deinde utrum nichil voluntarie operamur eorum que per desiderium aut iram aut bona quidem voluntarie mala autem involuntarie
 
Set ridiculum una causa existente
 
Inconveniens autem forte involuntarium dicere ea que oportet desiderare
 
Oportet autem et irasci in quibusdam et desiderare quedam
 
Verbi gracia sanitatem et disciplinam
 
Videntur autem involuntaria quidem et tristia esse ea autem que secundum desiderium delectabilia
 
Adhuc autem aliquid differunt
Quoniam involuntaria sunt ea que secundum mentem aut iram peccantur
 
Fugienda quidem enim ambo
 
Videntur autem non minus humane esse irracionabiles passiones operaciones autem hominis ab ira et desiderio
 
Inconveniens utique ponere involuntaria hec
 
Determinatis autem voluntario et involuntario de proereseos preiudicio vel electione sequitur ut dicamus
 
Valde proprium enim videtur esse virtuti et magis consuetudines vel mores iudicare secernere ab operacionibus
 
Proeresis Electio autem voluntarium quidem videtur
 
Non autem illud idem set maius voluntarium
 
Voluntarii quidem enim et pueri et alia animalia communicant proeresi electione autem non
 
Et repentina voluntaria quidem dicimus secundum proeresim autem non
Qui autem dicunt eam desiderium aut iram aut voluntatem aut aliquam opinionem non videntur dicere recte
 
Non enim commune proeresis et irracionabilium desiderium autem et ira
 
Et incontinens desiderans quidem operatur preiudicans vel eligens autem non
 
Continens autem e converso preiudicans quidem desiderans autem non
 
Et eligencie quidem desiderium adversatur desiderium autem desiderio non
 
Et desiderium quidem delectabilis et tristis rei eligencia autem neque tristis neque delectabilis
 
Ira autem adhuc minus
 
Nequaquam enim ea que per iram secundum eligenciam esse videntur
 
Set neque voluntas etsi prope videatur
 
Eligencia quidem enim non est inpossibilium et si quis dixerit eligi videbitur esse demens
Voluntas autem est inpossibilium
 
Verbi gracia inmortalitatis quidem et voluntas est
 
Et circa ea que nequaquam per eum se ipsum operantur
 
Verbi gracia ypocritam aliquem vincere aut adletam
 
Eligit autem hec nullus set quecumque existimat fieri per se ipsum
 
Adhuc autem voluntas quidem finis genitivus est magis eligencia autem eorum que ad finem
 
Verbi gracia
 
Sanos esse volumus eligimus autem per que sani sumus et felices esse volumus et dicimus eligimus autem dicere non convenit
 
Universaliter enim videtur electio eligencia circa ea que in nobis esse
 
Neque utique opinio erit
Opinio quidem enim videtur circa omnia esse et non minus circa eternalia et inpossibilia quam ea que in nobis
 
Et mendacio et veritati dividitur non bono et malo eligencia autem his magis
 
Universaliter quidem igitur opinioni idem forsitan neque dicit aliquis set neque alicui
 
Cum eligimus enim bona vel mala quales aliqui sumus cum opinamur autem non
 
Et eligimus quidem accipere aut fugere aut aliquid horum opinamur autem quid est aut cui confert vel quomodo accipere autem vel fugere non valde opinamur
 
Et eligencia quidem laudatur quoniam est cuius rei oportet magis aut quoniam recte opinio autem quoniam vere
 
Et eligimus quidem que maxime scimus bona esse opinamur autem que non valde scimus
 
Et videntur non idem ipsi eligere bona et opinari set quidam opinari quidem melius propter maliciam autem eligere non que oportet
 
Si autem prius fit opinio quam eligencia aut subsequitur nichil differt
 
Non hoc enim intendimus set si idem est opinioni alicui
Quid igitur aut quale quid est Quoniam quidem predictorum nichil voluntarium quidem utique videtur voluntarium autem non omne eligendum set quod ante est consiliatum
 
Eligencia enim cum racione et intellectu vel mente
 
Subsignificare autem videtur et nomen ac si ens ex aliis lectum
 
Consiliantur autem utrum de omnibus et omne consiliabile est
 
Set de quibusdam non est consilium
 
Dicendum autem forsan consiliabile non pro quo consiliaretur aliquis insanus vel demens set pro quibus qui intellectum habet
 
De sempiternalibus autem nullus consiliatur
 
Verbi gracia de mundo aut diametro et latere quoniam non commensurabiles
 
Set neque de his que in motu semper autem circa idem ipsum fiencia sive ex necessitate sive natura sive propter aliam causam
 
Verbi gracia solsticiis aut ortibus
Neque de his que alias aliter
 
Verbi gracia de siccitatibus et imbribus
 
Neque de his que ex fortuna
 
Verbi gracia thesauri invencione
 
Neque autem de humanis omnibus
 
Verbi gracia quomodo Scithe optime vivant nullus Lacedemoniorum consiliatur
 
Fiet enim horum per nos nichil
 
Consiliamur autem de his que in nobis operabilibus
 
Hec autem et sunt reliqua
 
Cause enim videntur esse natura et necessitas et fortuna adhuc autem intellectus et omne quod per homines
Hominum autem singuli consiliantur de his que per eos operabilia
 
Et de certis quidem artibus et sufficientibus non est consilium
 
Verbi gracia de litteris
 
Non enim litigamus dubitamus quomodo scribenda
 
Set quecumque fiunt per nos non autem eodem modo semper de his consiliamur
 
Verbi gracia de his que circa medicinam et negociacionem et circa gubernacionem magis quam ginnapsium in quantum minus certificatur et adhuc de reliquis similiter
 
Magis autem et circa artes quam circa disciplinas magis enim circa eas dubitamus
 
Consiliari autem in his que sepius vel multociens incerta vel inmanifesta autem quomodo evenient et in quibus indeterminabile
 
Consiliarios autem accipimus in magnis non credimus enim nobis ipsis quasi non sufficientibus dinoscere
 
Consiliamur autem non de fine set de his que ad finem
Neque enim medicus consiliatur si sanabit neque rethor si suadebit neque civis si bonam depositi divisionem faciet neque reliquorum quis de fine set ponentes finem aliquem quomodo et per que erit intendunt et si per multa videtur fieri per quid facilius et melius intendunt
 
Si autem per unum perficitur quomodo per hoc erit et illud per quid usquequo pervenient ad primam causam
 
Quod in invencione ultimum erit
 
Qui enim consiliatur videtur querere et dissolvere predicto modo quemadmodum diagrama
 
Videtur autem non omnis quidem questio esse consilium quemadmodum mathematica
 
Consilium autem omne questio
 
Et quod ultimum in dissolucione primum erit in generacione
 
Et si inpossibile quidem inveniunt discedunt
 
Verbi gracia si pecuniarum est necessitas eas autem non possibile est invenireSi autem possibile videtur incipiunt operari
Possibilia autem que per nos fiunt ea enim que per amicos per nos qualiter sunt principium enim in nobis
 
Queruntur autem quandoque quidem instrumenta vel organa quandoque autem necessitas vel utilitas horum
 
Similiter autem et in reliquis
 
Quandoque quidem per quem quandoque autem quomodo aut per quid
 
Videtur utique quemadmodum dictum est homo esse principium operacionum
 
Consilium autem de his que ab eo operantur
 
Operaciones autem alterius gracia
 
Non igitur erit consiliabilis finis set ea que circa finem
 
Neque utique singularia
 
Verbi gracia
Si panis hoc aut digestum est ut oportet
 
Sensus genitivus enim hec
 
Si autem semper consiliabitur in infinitum deveniet
 
Consiliabile autem et eligibile idem set tamen determinatum iam eligibile
 
Quod enim ex consilio preponitur eligibile est
 
Requiescit enim unusquisque querens quomodo operabitur quando in se ipsum reduxerit principium et in antecedentem id hoc enim est quod eligitur
 
Manifestum autem hoc et ex antiquis civilitatibus quas Homerus secutus est
 
Reges enim que eligebant annunciabant plebi
 
Existente autem electibili consiliabili delectabili eorum que in nobis et eligencia erit consiliabile desiderium eorum que in nobis
 
Ex consiliari enim iudicantes desideramus secundum consilium
Eligencia quidem igitur typo dicta est et circa que est et quoniam eorum que ad finem
 
Voluntas autem quoniam quidem finis genitivus est dictum est
 
Videtur autem his quidem boni his autem eius quod videtur bonum
 
Contingit autem eis qui voluntarium quidem bonum dicunt non esse voluntarium quod vult qui non recte vult
 
Si enim et erit voluntarium et bonum
 
Erat autem si sic contingeret malum
 
Eis autem rursus qui quod videtur bonum voluntarium dicunt non esse natura aliquod voluntarium set quod unicuique videtur alii autem aliter videtur et si sic contingit ea que sunt contraria
 
Si autem utique hec non placent dicendum igitur simpliciter quidem et secundum veritatem voluntarium esse bonum unicuique autem quod videtur
 
Bono homini quidem igitur quod secundum veritatem est malo autem quodcumque
 
Quemadmodum et in corporibus eis quidem qui bene dispositi sunt sana sunt que secundum veritatem sunt talia
Infirmis autem existentibus alia
 
Similiter autem et amara et dulcia et calida et aliorum singula
 
Bonus enim singula iudicat recte et in singulis verum ei videtur secundum enim unumquemque habitum propria sunt bona et delectabilia et differt multum forsitan bonus in verum in singulis videre ut regula et mensura eorum existens
 
Multis autem deceptio propter delectacionem fit non enim existens bonum videtur
 
Volunt autem delectabile ut bonum tristiciam autem ut malum fugiunt
 
Existente autem voluntario quidem finis genitivus consiliabili autem et eligibili eorum que ad finem que circa hec operaciones secundum eligenciam erunt et voluntarie
 
Virtutum autem actus circa hec
 
In nobis autem virtus
 
Similiter autem et malicia
 
In quibus enim in nobis operari et non operari et in his utique et non
Quare si operari bonum ens in nobis est et non operari in nobis erit malum existens et si non operari bonum ens in nobis et operari turpe ens et in nobis
 
Si autem in nobis bona operari et turpia similiter autem et non operari hoc autem est bonos vel malos esse in nobis igitur decentes vel indecentes esse
 
Set dicere quod nullus volens malus neque nolens beatus videtur hoc quidem mendacium hoc autem verum
 
Beatus quidem enim nullus nolens
 
Malicia autem voluntarium
 
Set in his que nunc diximus dubitandum et hominem non dicendum principium esse neque generatorem operacionum quemadmodum et natorum
 
Si autem hec videntur et non habemus ad alia principia reducere preter ea que in nobis quorum principia in nobis et ipsa in nobis et voluntaria
 
His autem videntur testificari et singulariter unusquisque et ipsi legislatores puniunt enim et iniuriantur operantes mala non vi aut per ignoranciam cuius non ipsi causa bona autem operantes honorant quasi hos quidem instigantes vel convertentes hos autem prohibentes
 
Quecumque autem neque in nobis sunt neque voluntaria nullus instigat operari
 
Non enim conveniens est suadere non calefieri aut dolere aut famem vel famescere pati aut quodcumque aliud tale
Non enim minus paciemur hec
 
Et enim in ipso vel ipsa ignorando vel ignorancia puniunt si causa esse videtur ignorancie
 
Verbi gracia ebriis duplices maledictiones principium enim in ipso dominus enim non inebriandi hoc autem causa ignorancie
 
Et ignorantes aliquid eorum que in legibus que oportet scire et non difficilia sunt puniunt
 
Similiter autem et in aliis quecumque per desidiam ignorare videntur quasi in ipsis ens non ignorare studere studii enim domini
 
Set forsitan talis est aliquis quoniam non studuit
 
Set tales fieri ipsi causa auctores viventes desides et iniustos et incontinentes esse hii quidem mala facientes hii vero in pocionibus et talibus degentes
 
Hee enim que circa singularia sunt operaciones tales reddunt
 
Hoc autem manifestum ex his qui insudant in qualicumque agonia vel operacione perficiunt enim operantes
 
Ignorare quidem igitur quod ex operari circa singularia habitus fiunt pene insensibilis hominis
Adhuc irracionale iniusta facientem nolle iniustum esse aut stuprantem incontinentem
 
Si autem non ignorans quis operatur ex quibus erit iniustus volens utique erit iniustus
 
Non tamen si vult iniustus ens quiescit et erit iustus
 
Non enim qui egrotat sanus et si sic contingit volens egrotat incontinenter vivens et non credens medicis tunc quidem igitur erat possibile ei non egrotare emisso autem non adhuc
 
Quemadmodum neque emittenti lapidem adhuc eum possibile recipere set tamen in ipso accipere et eicere principium enim in ipso
 
Sic utique et iniusto et incontinenti
 
In principio quidem erat possibile tales non fieri et ideo volentes sunt fientes autem non adhuc est possibile non esse
 
Non solum autem anime malicie voluntarie sunt set quibusdam et que corporis quibus quos et iniuriamur
 
Eis quidem enim qui per naturam sunt mali nullus iniuriatur set his qui propter desidiam et ingimnasiam
 
Similiter autem et circa inbecillitatem et debilitatem membrorum
Nullus enim inproperabit ceco natura aut ex egritudine aut ex plaga vel percussione set magis miserebitur
 
Ei autem qui ex vini bibicione aut alia incontinencia omnis iniuriabitur
 
Earum igitur que circa corpus maliciarum que in nobis iniuriantur
 
Que autem non in nobis non
 
Si autem sic et in aliis malicie que iniuriantur in nobis semper erunt
 
Si autem quis dicit quoniam omnes desiderant id quod videtur bonum fantasie autem non domini set qualiscumque unusquisque est talis et finis videtur ei
 
Si quidem igitur unusquisque sibi ipsi habitus genitivus est qualiter causa auctor et fantasie erit qualiter ipse causa auctor
 
Si autem nullus sibi ipsi causa auctor mala facere set per ignoranciam finis hec operatur per hec existimans sibi ipsi bonum esse finis genitivus autem desiderium non per se voluntarium set innasci oportet quemadmodum visum habentem hominem quo iudicabit bene et id quod secundum veritatem bonum volet vel eliget
 
Et erit bene natus natalis cui hoc bene innatum est
 
Quod enim maximum et optimum et quod ab alio non possibile est accipere neque discere set quale innatum est tale habebit et bene et optime hoc innatum esse perfecta et vera erit utique ufuia id est bona nativitas
Si utique hec sunt vera quid magis virtus quam malicia erit voluntarium
 
Utrisque enim similiter bono et malo finis natura per aut qualitercumque videtur et iacet
 
Reliqua autem ad hec referentes operantur qualitercumque
 
Sive utique finis unicuique non natura per videtur qualiscumque set quid et preter ipsum est sive finis quidem naturalis reliqua autem operatur voluntarie bonus si virtus voluntarium est non minus et malicia voluntarium utique erit
 
Similiter enim et malo est per se ipsum in operacionibus et fini
 
Si igitur ut dicitur voluntarie sunt virtutes et enim operacionum simul causa auctores qualiter ipsi sumus et ut tales simus finem talem ponimus et malicie voluntarie utique erunt
 
Similiter enim
 
Communiter quidem igitur de virtutibus dictum est et genus in typo quoniam medietas et habitus et ex quibus fiunt quoniam horum operatores et secundum eas et quoniam in nobis et voluntarii et sic ut rectus sermo vel racio iubet
 
Non similiter autem operaciones voluntarie et habitus
 
Operacionum quidem enim ab inicio usque ad finem domini sumus cognoscentes singularia
Habituum autem in principio
 
Singularium autem adiectio non cognita
 
Quemadmodum et in egrotacionibus
 
Set quoniam in nobis erat sic vel non sic uti propter hoc voluntarii
 
Resumentes utique de unoquoque dicamus qui sunt et circa qualia et quomodo
 
Simul autem erit manifestum et quot sunt
 
Et prius de fortitudine
 
Quoniam quidem igitur medietas est circa timores et audacias iam manifestum factum est
 
Timemus autem scilicet terribilia hec vero est simpliciter dicendum mala
 
Ideo et timorem diffiniunt suspicionem mali
Timemus quidem igitur omnia mala
 
Verbi gracia malam opinionem vel famam inopiam egritudinem inimiciciam mortem
 
Set non circa omnia videtur fortis esse
 
Quedam enim et oportet timere et bonum non autem malum
 
Verbi gracia malam opinionem
 
Qui quidem enim timet decens et verecundus vel verendus qui autem non timet inverecundus
 
Dicitur autem a quibusdam fortis secundum methaphoram abusivam translacionem habet enim aliquid simile forti
 
Intimidus enim quis et qui fortis
 
Inopiam autem forsitan non oportet timere neque egritudinem neque universaliter quecumque non a malo neque propter se ipsum
 
Set neque qui circa hec intimidus fortis
Dicimus autem et hunc secundum similitudinem
 
Quidam enim in bellicis periculis timidi entes liberales sunt et ad pecuniarum emissionem donacionem audacter habent
 
Neque si quis iniuriam circa pueros et mulieres timet aut invidiam aut aliquid horum timidus est neque si audet futurus verberari verberandus fortis
 
Circa qualia igitur terribilium fortis Circa maxima
 
Nullus enim magis sustinet timenda
 
Terribilior autem mors finis enim et neque amplius mortuo videtur bonum vel malum esse
 
Videbitur autem non circa mortem que in omni fortis esse
 
Verbi gracia si in mari vel egritudinibus
 
In quibus igitur In optima
 
Talis autem que in bello
In maximo enim et optimo periculo
 
Concordes autem his sunt et honores qui in civitatibus et circa monarchis regibus
 
Principaliter autem dicetur fortis qui circa bonam mortem intimidus et quecumque mortem inducunt repentina encia
 
Talia autem maxime que circa bellum
 
Set tamen et in mari et in egritudinibus intimidus qui fortis
 
Non sic autem ut marinarii naute hii quidem desperant de salute et mortem talem aspernantur hii autem bene sperantes sunt circa experienciam
 
Simul autem et viriliter agunt in quibus virium oportet vel bonum mori
 
In talibus autem corruptionibus neutrum existit
 
Terribile autem non omnibus quidem illud idem
 
Dicimus autem quid et super hominem hoc quidem igitur omni terribile intellectum habenti
Quod autem secundum hominem differt magnitudine et in magis et in minus
 
Similiter autem et audacia audaces res
 
Fortis autem inadmirabilis ut homo
 
Timebit quidem igitur et hec
 
Ut oportet autem et ut racio suffert boni gracia
 
Hoc enim finis virtutibus
 
Est autem magis et minus hec timere et adhuc ea que non terribilia ac si terribilia timere
 
Fiunt autem peccata quedam quidem quoniam non oportet quedam autem quoniam non ut oportet quedam autem quoniam non quando aut aliquid talium
 
Similiter autem et circa ea que audacia id est audaces res
 
Qui quidem igitur que oportet et cuius gracia suffert et timet et ut oportet et quando similiter autem et qui audet fortis
Ut decet enim et secundum racionem patitur et operatur fortis
 
Finis autem omnis actus est quod vel qui secundum habitum
 
Et forti autem fortitudo bonum
 
Talis utique et finis diffinitur enim unumquodque fine per
 
Boni utique gracia fortis suffert et operatur ea que secundum fortitudinem
 
Eorum autem qui superhabundant ille quidem qui intimiditate in innominatus
 
Dictum est autem nobis et in superioribus quoniam multa sunt innominata
 
Sit autem quidam maniosus aut indoloratus insensibilis si nichil timet neque terremotum neque fluctus quemadmodum aiunt Celtas
 
Qui autem in audendo superhabundat circa terribilia audax
 
Videtur autem et superbus esse audax et fictor fortitudinis
Ut igitur ille circa terribilia habet iste vult videri
 
In quibus igitur potest sequitur assimilatur
 
Quapropter multi eorum sunt audacestimidi
 
In his igitur audentes terribilia non sufferunt
 
Qui autem in timendo superhabundat timidus
 
Et enim que non oportet et ut non oportet et omnia talia assecuntur eum
 
Deficit autem et in audendo set in tristiciis superhabundans magis manifestus est
 
Male confidens utique quis timidus omnia enim timet
 
Fortis autem contrarius audere enim bene sperantis
 
Circa hec quidem est et timidus et audax et fortis
Differenter autem habent ad hec hii quidem enim superhabundant et deficiunt hic vero medie habet et ut oportet
 
Et audaces quidem prevolantes vel preoccurrentes et volentes ante pericula in ipsis autem desistunt
 
Fortes autem in operacionibus acuti primitus autem taciti vel quiescentes
 
Quemadmodum igitur dictum est fortitudo medietas est circa audacia audaces res et terribilia in quibus dictum est et quoniam bonum vult et suffert et quoniam turpe non
 
Mori autem fugientem inopiam aut cupidinem aut quid triste non fortis hominis set magis timidi
 
Mollicies enim fugere laboriosa et non quoniam bonum suffert set fugiens malum
 
Est quidem igitur fortitudo tale quid
 
Dicuntur autem et alie secundum quinque modos
 
Prius quidem civilis maxime enim assimilatur
 
Videntur enim sufferre pericula cives propter legum obiurgaciones et inproperia et propter honores
Et propter hoc fortissimi esse videntur apud quos timidi inhonorati vel iniuriati et fortes honorati
 
Tales enim et Homerus facit
 
Verbi gracia Diomeden et Hectora
 
Polidamas michi primitus redarguciones inponet
 
Et Diomedes
 
Hector enim quandoque aiet ad Troianos concionans
 
Titides me
 
Assimilatur autem hec maxime ei que primitus dicta est quoniam propter virtutem fit propter verecundiam enim et boni desiderium honoris enim et fugam inproperii turpis existentis
 
Ponet autem quis et eos qui sub principibus coacti in idem
 
Deteriores autem in tantum quod non propter verecundiam set propter timorem id operantur et fugientes non turpe set triste
Cogunt enim domini quemadmodum Hector
 
Quem autem seorsum a bello cadentem senciam non sibi sufficiens erit fugere canes
 
Et qui precipiunt et si discedant percucientes idem operantur
 
Et qui ante foveas et similia statuunt
 
Omnes enim cogunt
 
Oportet autem non propter necessitatem fortem esse set quoniam bonum 
 
Videtur autem experiencia que circa singula fortitudo esse
 
Unde et Socrates existimavit disciplinam fortitudinem
 
Tales autem alii quidem in aliis
 
In bellicis autem milites
Videntur enim esse multa nova vel extranea in bello
 
Que maxime viderunt isti
 
Videntur autem fortes quoniam nesciunt alii qualia sunt
 
Deinde facere et pati maxime possunt ex experiencia et custodire et percutere potentes uti armis
 
Et talia habentes qualia erunt et ad faciendum et non paciendum optima
 
Quemadmodum igitur non armatis armati bellantur et athlete ydiotis et enim in talibus agonis non qui fortissimi bellicosi sunt set qui maxime possunt et corpora optima habent
 
Milites autem timidi fiunt quando superextenditur periculum et deficiunt multitudine et preparacione
 
Primi enim fugiunt civilia id est cives autem permanencia moriuntur quod et in Hermeo contigit
 
His quidem enim turpe fugere et mors tali salute eligencior hii autem et ex principio periclitabantur ut meliores entes cognoscentes autem fugiunt mortem magis quam turpe timentes
 
Fortis autem non talis 
III Et furorem autem ad virtutem ferunt
 
Fortes enim esse videntur et qui propter furorem ut fere ad infigentes vel percucientes feruntur quoniam et fortes irascibiles
 
Mobile vel Iens enim furor ad pericula
 
Unde et Homerus
 
Virtutem inmitte furori et virtutem et furorem erige et fortem per nares iram et ebullivit sanguis
 
Omnia enim hec videntur significare furoris erigenciam et motum
 
Fortes quidem igitur propter bonum operantur furor autem cooperatur eis
 
Fere autem propter tristiciam propter percutere vel percuti enim aut timere
 
Quoniam si in silva vel in paludibus essent non percuterent
 
Neque utique fortitudo est propter doloris et furoris instigacionem ad periculum tendere nichil periculorum previdentem
Quoniam sic et asini essent fortes famem pacientes
 
Percussi enim non desistunt a pascuis
 
Et adulteri propter desiderium audacia multa operantur
 
Naturalissima autem videtur que propter furorem esse et suscipiens eligenciam et cuius gracia fortitudo esse
 
Et homines autem irati quidem dolent puniti autem delectantur
 
Qui autem propter hec bellicosi litigiosi quidem non fortes autem
 
Non enim propter bonum neque ut racio set propter passionem
 
Simile autem habent aliquid 
 
IIIJ Neque utique qui bone spei fortes
 
Quoniam enim sepe et multos vicerunt audent in periculis
Consimiles autem quoniam ambo audaces
 
Set fortes quidem propter ea que primitus dicta sunt audaces hii autem quoniam existimant optimi esse et nichil contra pati
 
Tale aliquid faciunt et qui inebriati
 
Bone spei enim fiunt
 
Quando autem eis non contingunt talia fugiunt
 
Fortis hominis autem fuerat que terribilia homini et que videntur sufferre quoniam bonum et turpe quod non
 
Ideo et forcioris esse videtur in repentinis timoribus intimidum et inturbatum esse quam in manifestis et ab habitu enim magis quoniam minus ex preparacione
 
Manifesta quidem enim saltim ex mente et racione quis eliget
 
Repentina autem secundum habitum
 
 <v> Fortes autem videntur et qui ignorant
Et sunt non longe ab his qui bone spei deteriores autem in quantum dignitatem honorem nullam habent
 
Illi autem
 
Ideo et permanent aliquo tempore decepti autem si cognoverint quoniam aliud quam suspicantur fugiunt quod Argii passi sunt occurrentes Laconibus ut Sikioniis
 
Fortes utique dictum est quales qui et qui existimantur fortes
 
Circa audacias autem et timores fortitudo existens non similiter circa ambo est set magis circa terribilia
 
Qui enim in his inturbatus et circa hec ut oportet habens fortis magis quam qui circa audacia
 
Quoniam igitur tristia sufferunt ut dictum est fortes dicuntur
 
Et ideo tristiciam affert fortitudo et iuste laudatur difficilius enim tristia sufferre quam a delectabilibus retinere
 
Set tamen videbitur esse et qui secundum fortitudinem finis delectabilis
 
Ab his autem que in circuitu evanescit absconditur
Quale et in nudis agonibus fit pugillatoribus enim finis quidem dulcis cuius gracia corona et honores percuti autem dolorosum si carnales et triste et omnis labor
 
Quoniam autem multa hec sunt parvum ens id cuius gracia nichil delectabile videtur habere
 
Si utique tale est et quod circa fortitudinem mors quidem et ulcera tristia forti et nolenti erunt
 
Suffert autem ea quoniam bonum vel quoniam turpe non
 
Et in quantum utique magis virtutem habet omnem et felicior est magis in morte tristabitur
 
Tali Talem enim maxime vivere dignum
 
Et iste maximorum bonorum privatur sciens triste autem hoc
 
Set non minus fortis forsan autem magis quoniam quod in bello bonum pro eis eligit
 
Non utique in omnibus virtutibus delectabiliter operari existit preter in quantum fini appropinquat
 
Milites autem nichil forsan prohibet qui non tales optimos esse set eos qui minus fortes aliud autem bonum non habentes parati enim hii ad pericula et vitam ad parva proficua permutant
De fortitudine quidem igitur in tantum dictum sit
 
Quid autem est non difficile typo suscipere ex his que dicta sunt
 
Post hanc autem de castitate vel pudicicia dicamus
 
Videntur autem irracionabilium parcium hee esse virtutes
 
De castitate
 
Quoniam quidem igitur medietas est circa delectaciones castitas dictum est nobis
 
Minus autem et non similiter circa tristicias est
 
In eisdem ipsis autem et incontinencia est
 
Circa quales igitur delectaciones nunc determinabimus
 
Determinentur autem et corporales et animales
Verbi gracia honoris amor doctrine amor uterque enim horum gaudet in quo amat nichil paciente corpore set magis mente
 
Qui autem circa tales delectaciones neque casti neque incontinentes dicuntur
 
Similiter autem neque qui circa alias quecumque non corporales sunt
 
Fabularum enim amatores et narratores et in talibus consumentes dies exercitatores vel fabulatores
 
Incontinentes autem non dicimus
 
Neque qui tristantur in pecuniis et amicis
 
Circa corporales autem erit quidem castitas
 
Non circa autem omnes has
 
Gaudentes autem in his que visus verbi gracia coloribus et figuris et scripture vel picture neque casti neque incontinentes dicuntur quamvis videatur esse et in his et ut oportet gaudere et secundum superfluitatem et defectionem
 
Similiter autem et in his que auditus
Superflue enim gaudentes melodiis aut ypocrisi nullus incontinentes dicit
 
Neque eos qui ut oportet castos
 
Neque eos qui circa odoratum nisi secundum accidens
 
Gaudentes enim malorum aut rosarum aut incensi odoribus non dicimus incontinentes set magis eos qui olei vel pulmentorum mixti cibi
 
Gaudent enim his qui incontinentes quoniam per hec memoria fit eis desiderabilium
 
Videbit autem quis et alios quando famescunt letantes ciborum odoribus his autem letari incontinentis huic enim desiderabilia hec
 
Non est autem in aliis animalibus secundum hos sensus delectacio nisi secundum accidens
 
Non enim odoribus leporum canes letantur devoratione autem
 
Sensum autem odor fecit
 
Neque leo voci bovis set comescioni quoniam autem prope est per vocem sensit et letari hac videtur
Similiter autem neque videns neque inveniens cervum set si cibum habebit
 
Circa tales igitur delectaciones castitas et incontinencia est quibus et reliqua animalia communicant
 
Unde et contemptibiles et nullius momenti videntur
 
Hee autem sunt tactus et gustus
 
Videntur autem et gustu vel parum vel nichil uti
 
Gustus enim est iudicium saporum
 
Quod faciunt qui vina probant et pulmenta pigmentant
 
Non multum autem letantur his
 
Set non hii incontinentes set usu
 
Qui fit omnis per tactum et in cibis et potibus et veneriis dictis
Et ideo orabat quis Filoxenus Eurixius piscium vorator ens fauces ei longiores grue fieri ut qui delectatur tactu
 
Maxime utique communis omnium sensuum secundum quam incontinencia et videbitur iuste iniuriandus esse quoniam non secundum id quod homines sumus est set secundum id quod animalia
 
Set talibus letari et maxime diligere ferarum
 
Quoniam liberalissime omnium que per tactum delectacionum ablate sunt
 
Verbi gracia que in ginnasiis per fricacionem et calefactionem fiunt
 
Non enim circa omne corpus incontinentis tactus set circa aliquas partes
 
Desideriorum autem hec quidem communia videntur esse hec vero propria et adiectiva
 
Verbi gracia quod cibi quidem naturale omnis enim desiderat indigens siccum vel humidum cibum quandoque autem ambos et lectulum inquit Homerus et iuvenis et senex
 
Set talem vel talem non omnis neque eundem ipsum et ideo videtur nostrum esse
 
Set habet aliquid naturale
Alia enim aliis sunt delectabilia et quedam quibusdam magis quam alia delectabilia
 
In naturalibus quidem igitur desideriis pauci peccant
 
Et in uno in pluri
 
Comedere enim que apponuntur aut bibere usque quo superimpleantur superhabundare est quod secundum naturam multitudine
 
Replecio enim indigencie naturale desiderium
 
Et ideo dicuntur hii gastrides id est ventrem diligentes quasi ultra id quod oportet implentes ventrem
 
Tales autem fiunt qui multum voluptuosi
 
Circa proprias autem delectacionum multi et multis modis peccant
 
Eorum enim qui talia diligunt aut in gaudendo quibus non oportet aut in magis quam multi aut non ut oportet
 
Secundum omnia autem incontinentes superhabundant et enim gaudent in quibus non oportet odiosa enim et si quibus oportet gaudere talium magis quam oportet et quam multi gaudent
Que quidem igitur circa delectaciones superhabundancia quoniam voluntaria et vituperabile manifestum
 
Circa tristicias autem non sicut in fortitudine in sufferendo dicitur castus
 
Neque incontinens in non
 
Set incontinens quidem in tristando magis quam oportet quoniam delectaciones non invenit
 
Et tristiciam facit ei delectacio
 
Castus autem in non tristando absencia eius quod delectabile
 
Incontinens quidem igitur desiderat delectabilia omnia aut ea que maxime et ducitur a desiderio ut pro aliis hec eligat
 
Ideo que et tristatur et non inveniens et desiderans
 
Cum tristicia enim desiderium
 
Inconveniens autem videtur propter delectacionem tristari
Deficientes autem circa delectaciones et minus quam oportet letantes non valde fiunt
 
Non enim humana est talis insensibilitas
 
Et enim reliqua animalia diiudicant cibos et his quidem delectantur his autem non
 
Si cui autem nichil est delectabile nec differt aliud ab alio longe utique erit ab homo esse
 
Non autem nomen habet hic talis propterea quia non valde fit
 
Castus vel Constans autem medie circa hec habet
 
Neque enim delectatur his quibus maxime incontinens set magis tristatur
 
Neque universaliter quibus non oportet neque vehementer tali nullo
 
Neque absentibus tristatur neque desiderat aut mensurate neque magis quam oportet in nullo vel aliquo neque quando non oportet neque universaliter aliquid horum
 
Quecumque autem ad sanitatem sunt vel bonam habitudinem delectabilia encia hec cupit mensurate et ut oportet et alia non inpedimentum his existencia aut preter bonum aut super substanciam
Qui enim sic habet magis diligit has delectaciones quam dignum
 
Castus vel Constans autem non talis
 
Set ut recta racio
 
Voluntaria autem magis videtur incontinencia quam timor
 
Hec quidem enim propter delectacionem hec autem propter tristiciam quorum hoc quidem voluntarium hoc autem fugibile
 
Et tristicia quidem exstare facit et corrumpit habentis naturam delectacio autem nichil tale facit magis autem voluntarium
 
Ideo que iniuriabilius
 
Et enim assuefieri facile ad hec
 
Multa enim in vita talia et usus sine periculo
 
In terribilibus autem e converso
Videtur autem non similiter fugiendus timor esse in singularibus hic quidem enim sine tristicia hec autem propter tristiciam extare faciunt ut et arma eiciant et secundum alia indeformes efficiantur ideo que videntur violenta esse
 
Incontinenti autem e converso
 
Singularia quidem voluntaria
 
Desideranti quidem et cupienti
 
Totum autem minus
 
Nullus enim desiderat incontinens esse
 
Nomen autem incontinencie et ad puerilia peccata transferimus
 

