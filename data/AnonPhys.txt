Quoniam agnoscere et scire circa methodos omnes accidit quarum sunt principia uel cause uel elementa ex eorum cognitione tunc enim unumquodque cognoscere putabimur cum causas agnouerimus primas et principia prima et usque ad elementa palam quia et de natura scientie temptandum est diffinire primum que circa principia sunt
 
Apta uero a notioribus nobis uia et manifestioribus ad manifestiora natura et nociora
 
Non enim eadem nobis nota et simpliciter
 
Ideo que hoc modo procedere est necesse de inmanifestioribus quidem natura nobis uero manifestioribus ad manifestiora natura et nociora
 
Sunt autem nobis primum aperta et manifesta confusa magis
 
Posterius autem ex his fiunt nota elementa et principia diuidunt ea
 
Quapropter ab uniuersalibus ad singularia oportet progredi
 
Totum enim secundum sensum est notius
 
Sed uniuersale totum quid est multa namque comprehendit quemadmodum partes uniuersale
 
Passa sunt autem hoc idem modo quodam et nomina ad rationem
 
Totum enim quid et indefinite significant Ut circulus eius uero diffinitio diuidit in singularia
 
Et pueri hic quidem uiros omnes patres existimat et mulieres matres
 
Posterius uero horum diffinit utrumque
 
Necessarium est autem aut unum esse principium aut plura
 
Quodsi unum aut inmobile uelut inquit Parmenides et Melissus aut mobile ueluti phisici hi quidem aerem aientes esse illi uero aquam primum principium
 
Si autem plura uel finita uel infinita
 
Quodsi finita uno uero plura aut duo aut tria aut quatuor aut alium aliquem numerum circa ea esse necesse
 
Et si infinita aut ita quemadmodum Democritus genus in figura siue specie differentia aut et contraria
 
Similiter autem querunt et qui entia quot querunt ex quibus enim entia sunt querunt ea primum utrum unum aut multa
 
Et si multa finita aut infinita
 
Ergo principium et elementum querunt utrum unum aut multa
 
Ergo si unum et inmobile ens perscrutari de natura non est perscrutandum
 
Quemadmodum enim geometri non est ratio ad auferentem principia sed alterius scientie uel omnium communis ita nec ipsi de principiis
 
Non enim est principium si unum solum et sic unum est
 
Principium enim aut alicuius aut aliquorum
 
Simile uero intendere si sic unum et ad aliam positionem quamlibet disputare orationis causa dictorum ut Eracliticam aut si quis dicat hominem unum ens esse aut soluere orationem contentionis
 
Quod utreque quidem habent orationes et Melissi et Parmenidi falsa namque assumunt et non sillogistice sunt
 
Magis uero que Melissi ponderosa et non habens dubitationem sed uno inconuenienti dato alia accidunt
 
At nec hoc difficile
 
Nobis autem subiciantur que sunt natura aut omnia aut quedam mota esse
 
Palam autem ex inductione
 
Simul uero nec omnia soluere congruit nisi que ex principiis aliquis ostendens mentiatur que uero non non
 
Ut tetragonismum circuli hunc quidem per sectiones geometrici dissoluere illum uero Antiphontis non geometrici
 
Nullatenus sed quoniam de natura quidem non naturales uero questiones accidit eis dicere forsan habet bene parum de eis disputare
 
Habet enim philosophiam consideratio
 
Principium uero magis proprium omnium quoniam multipliciter dicitur ens quomodo dicunt dicentes esse unum omnia an ut substantiam omnia aut quanta aut qualia
 
Et iterum utrum substantiam unam uero omnia ut hominem unum aut equum unum aut animam unam uel quale unum uero hoc ut album aut calidum aut aliorum aliquid huiusmodi
 
Hec enim omnia differunt multum et inpossibile dicere unum
 
Si namque sunt et substantia et quale et quantum et hec siue ab inuicem destructa siue non multa que sunt
 
Quodsi omnia quale aut quantum siue substantia ente siue non ente inconueniens si oportet inconueniens dicere inpossibile
 
Nichil enim aliorum preter substantiam est separabile
 
Omnia namque de subiecto dicuntur substantia
 
Melissus autem ens infinitum inquit esse
 
Ens itaque quantum quid
 
Infinitum enim in quanto
 
Sed substantiam infinitam aut qualitatem aut passionem esse non contingit nisi secundum accidens si simul et quanta quedam sunt
 
Infiniti namque ratio utitur quanto sed non substantia neque quali si quidem et substantia et quantum sunt duo et non unum quemadmodum prediximus ens
 
Quodsi substantia solum non infinitum ens nec mensuram habebit nullam
 
Quantum enim quoddam erit
 
Amplius quoniam et ipsum unum multipliciter dicitur quemadmodum et ens perscrutandum quomodo dicunt unum esse omne
 
Dicitur autem unum aut continuum aut indiuisibile aut quorum ratio eadem et una quid erat esse quemadmodum ebrius et uinum
 
Si ergo continuum multa quod est unum
 
In infinita namque diuisibile continuum
 
Habet autem dubitationem de parte et toto forsan autem nichil ad orationem sed secundum se ipsam Utrum unum aut plura totum et pars et quomodo unum aut plura et si plura quomodo plura et de partibus non continuis
 
Et si toti unum queque quia indiuisibilis quia et eedem eisdem
 
Sed si ut indiuisibile nichil erit quantum neque quale nec infinitum ens quemadmodum Melissus ait nec finitum quemadmodum Parmenides
 
Terminus enim indiuisibilis non finitum
 
Sed si ratione unum encia omnia ut uestimentum et indumentum Eracliti rationem accidit eis dicere
 
Idem enim erit bono et malo et bono et non bono esse
 
Igitur idem erit et bonum et non bonum et homo et equus
 
Et non de unum esse entia oratio erit sed de nichil esse et tali esse et tanto idem
 
Turbabantur etiam et ab antiquis moderni ne accidat simul idem unum et multa esse
 
Quapropter alii quidem est auferebant ut Lycophron alii dictionem ipsam transcanonizabant quia homo non albus est sed albet nec uadens est sed uadit ne est addentes multa esse faciant unum ut unice dicto uno aut ente
 
Multa uero entia sunt aut ratione ut aliud albo esse et musico eidem uero ambo ergo multa unum aut diuisione quemadmodum totum et partes
 
Hic autem iam dubitauerunt et non confessi sunt unum multa esse quemadmodum non contingens idem unum et multa esse non opposita uero
 
Est enim unum et potestate et entelechia
 
Hoc autem modo superuenientibus inpossibile uidetur entia unum esse
 
Et ex quibus ostendunt soluere non difficile utrique namque contentiose syllogizant et Melissus et Parmenides
 
Et enim falsa sumunt et non syllogistici sunt
 
Magis uero Melissi oratio grauis et non habens dubitationem sed una absurditate data alie accidunt hoc autem non difficile
 
Quia igitur falso syllogizat Melissus palam
 
Arbitratur enim recipi si genitum habet principium omne quia et non genitum non habet Non
 
Deinde et hoc inconueniens omnis arbitrari esse principium rei et non temporis et generationis non simplicis sed et alterationis quemadmodum non subito facte mutationis
 
Deinde quare inmobile si unum Quemadmodum enim et pars unum ens aqua hec mouetur in se quare non et omne
 
Deinde alteratio quare non sit Sed nec spetie possibile unum esse excepta ex qua
 
Sic autem unum et physicorum quidam dicunt illo uero modo non
 
Homo namque ab equo diuersum specie et contraria ab inuicem
 
Ad Parmenidem etiam idem modus orationum
 
Sunt et alie proprie
 
Et solutio tum quidem quia falsa tum uero quia non concluditur
 
Falsa quidem secundum quod simpliciter accipit ens dici dicto multipliciter
 
Sine conclusione uero quia et si sola alba accipiatur significante unum albo nichil minus multa alba et non unum
 
Non enim continuitate unum erit album neque ratione
 
Aliud enim erit esse albo susceptibili
 
Et non erit preter album nichil separabile sed esse diuersum album et cui inest
 
Sed hoc nondum Parmenides contuetur
 
Necesse uero accipere dicentes unum ens esse non solum unum significare ens de quo predicetur sed et quod unum et quod ens
 
Accidens enim de subiecto aliquo dicitur
 
Ergo cui accidit ens non erit
 
Diuersum enim ab ente
 
Erit aliquid itaque non ens
 
Nec alii inerit quod ens
 
Non enim erit enti ipsi esse nisi multa ens significet ita ut sit unum quodque
 
Sed subicitur ens significare unum
 
Si ergo quod ens nulli accidit sed illi quid magis quod ens significat ens aut non ens
 
Si namque fuerit quod ens idem et album albo uero esse non est quod ens non enim accidere ei possibile ens non enim ens quod non quod ens non ergo ens album
 
Non sic autem ut quod quid non ens sed omnino non ens
 
Erit itaque quod ens non ens verum enim dicere quia album
 
Hoc autem non ens significauit et igitur et album significat quod ens
 
Plura itaque significat ens
 
Non ergo nec mensuram habebit ens si quod ens ens Utrique namque diuersum esse parcium
 
Quia uero diuiditur quod ens in quod ens quid aliud et ratione palam
 
Ut homo si est quod ens quid necesse et animal quod ens quid esse et bipes
 
Si enim non quod ens quid accidentia erunt
 
Aut igitur homini aut alii alicui subiecto
 
Sed impossibile
 
Accidens enim hoc dicitur aut quod contingit inesse et non inesse aut cuius inest in ratione cui accidit Ut sedere quidem tanquam separatum in simo uero inest ratio nasi cui dicimus accidere simum
 
Amplius quecumque in diffinitiua ratione insunt aut ex quibus est in horum ratione non inest ratio totius Ut in bipede hominis aut in albo albi hominis
 
Igitur ea si hunc habent modum et homini accidit bipes id esse inseparabile est necesse
 
Contingit itaque non bipes esse hominem aut in ratione bipedis inerit hominis ratio
 
Sed impossibile
 
Illud enim in illius ratione est
 
Quodsi alii accidit bipes et animal et non est utrumque quod ens quid homo erit accidentium diuerso
 
Sed quod ens sit nulli accidens et de quo ambo et utrumque et quod ex his dicatur
 
Ex indiuisibilibus igitur omne
 
Quidam autem orationes utrasque indiderunt quia omnia unum si ens unum significat quia est non ens et quia dichotomie atomas facientes mensuras
 
Palam autem quia non uerum ut si unum significat ens et non possibile esse simul contradictionem non erit nichil non ens
 
Nichil enim prohibet non simpliciter esse sed non ens quid esse non ens
 
Videri uero preter ens ipsum ut si non quid est aliud unum omnia fore absurdum
 
Quis enim discit ens ipsum nisi quod ens quid esse
 
Quodsi hoc nichil forsan prohibet multa esse entia sicut dictum est
 
Quia ergo sic unum esse ens impossibile palam
 
Ut autem phisici dicunt duo modi sunt
 
Alii quidem unum facientes ens corpus subiectum aut trium aliquod aut aliud quod est igne spissius et aere subtilius alia generant tenuitate et spissitudine multa facientes hec autem sunt contraria uniuersaliter uero superabundantia et defectio quemadmodum inquit Plato magnum et paruum preterea quia facit ea materiam unum uero speciem alii unum quidem subiectum materiam contraria uero differentias et speties
 
Alii unius inentes contrarietates secerni quemadmodum Anaximander ait
 
Quicumque uero unum et multa esse dicunt entia quemadmodum Empedocles et Anaxagoras ex mixtura namque secernunt alia differunt ab inuicem in faciendo horum circuitionem hanc uero semel et illam quidem infinita similium parcium aliam uocata elementa solum
 
Videtur autem Anaxagoras infinita sic existimasse quia suscipiebat communem opinionem physicorum ueram esse Ut non genito nichilo ex non ente
 
Ideo namque dicunt esse simul omnia et tale fieri constituit alterari
 
Alii concrecionem et discretionem
 
Amplius ex fieri ex ad inuicem contraria infverunt igitur
 
Si namque omne quidem genitum necesse fieri aut ex entibus aut ex non entibus horum autem ex non entibus fieri impossibile nam de ea concordant opinione omnes de natura iam igitur accidere ex necessitate putauere ex eis autem que sunt et insunt fieri sed propter paruitatem altitudinum nobis ex insensibilibus
 
Quapropter omne dicunt in omni misceri eo quod omne ex omni intuens factum uideri differentia et appellari diuersa ab inuicem ex maxime excedente propter multitudinem in permixtione infinitorum
 
Sincere namque totum album aut nigrum aut dulce aut carnem aut os non esse quod plurimi singulum habet hoc uideri esse naturam rei
 
Quodsi infinitum in quantum infinitum est ignotum secundum multitudinem aut inmensitatem infinitum ignotum quantum quid secundum speciem uero infinitum ignotum quale quid
 
Principiis autem infinitis existentibus inpossibile est nosse que ex his
 
Sic enim nosse compositum suscipimus cum ex quibus et quantis est agnoscimus
 
Amplius autem necesse cuius partem contingit quantulamcumque esse secundum magnitudinem et paruitatem et id contingere
 
Dico autem talium aliquam parcium in quam inexistentem diuiditur totum
 
Si uero impossibile animal aut plantam quantulumcumque esse et secundum inmensitatem et paruitatem palam quia nec parcium quecumque
 
Erit enim et totum similiter
 
Caro uero et os et similes partes animalis et fructus plantarum
 
Palam ergo quia impossibile carnem aut os aut aliud quodcumque quantulumcumque esse magnitudine aut in maius aut in minus
 
Amplius si omnia quidem insunt talia in inuicem et non fiunt sed secernuntur inentia dicuntur autem ab eo quod plus est fit que ex quocumque quodcumque ut ex carne aqua secreta et caro ex aqua omne uero corpus finitum aufertur a corpore finito palam quia non contingit in unoquoque unumquodque inesse
 
Ablata namque ab aqua carne et iterum alia genita de reliquo decretione quamquam semper minor fuerit secreta tamen non excedit mensuram aliquam paruitate
 
Ergo si stat secretio non omne in omni inerit
 
In reliqua enim aqua non inerit caro
 
Quodsi non steterit sed semper ablationem habuerit in finita magnitudine inerunt infinita secundum multitudinem
 
Sed hoc inpossibile
 
Ad hec autem si omne quidem corpus ablato aliquo minus necesse fieri carnis uero terminatur quantitas et magnitudine et paruitate palam quia secreta carne nullum secernitur corpus
 
Erit enim minus minimo
 
Amplius autem in infinitis corporibus inesset iam caro infinita et sanguis et cerebrum separata quidem ab inuicem non minus entia et infinitum quidlibet
 
Sed hoc inrationale
 
Numquam uero discerni non scientis quidem dicitur recte uero dicitur
 
Passiones enim inseparabiles
 
Ergo si mixti sunt colores et habitus si discernuntur erit quid album uel sanum non aliud quid ens nec de subiecto
 
Quare absurdus est inpossibilia querens intellectus siquidem ea uult secernere hoc autem facere inpossibile secundum quantum et secundum quale
 
Secundum quantum quidem quia non est minima magnitudo
 
Secundum quale uero quoniam inseparabiles sunt passiones
 
Non recte uero nec generacionem accipit omoidon
 
Est enim ut lutum in luta diuiditur est autem ut non
 
Et non idem modus ut lateres ex domo et domus ex lateribus
 
Sic autem et aqua et aer ex ad inuicem et sunt et fiunt
 
Dignius autem modicum et finita accipere
 
Quod facit Empedocles
 
Omnes uero contraria principia faciunt
 
Alii dicentes quia unum omne et non motum
 
Parmenides enim calidum et frigidum principia facit hec autem ignem et terram appellat
 
Alii rarum et spissum
 
Et Democritus plenum et inane quorum hoc quidem ut ens illud uero ut non ens esse dicit
 
Amplius positione figura ordine hec autem genera contrariorum positione ut sursum deorsum ante retro figura polygonia agonia rectum circulatio
 
Quia ergo contraria quoquo modo faciunt omnes principia palam et hoc conuenienter
 
Oportet enim principia non ex ad inuicem esse nec ex aliis et ex his omnia
 
Contrariis uero primis insunt ea propter prima quidem esse non ex aliis propter contraria uero non ex inuicem
 
Sed oportet hoc et in ratione perscrutari quomodo accidit
 
Sumendum primum quia omnium entium nullum neque facere aptum est neque pati quodcumque a quocumque nec fit quodcumque ex quocumque nisi quis accipiat secundum accidens
 
Quomodo namque fiet album ex musico nisi quia sit accidens non albo aut nigro musicum
 
Sed album quidem fit ex non albo et hoc non ex omni sed ex nigro aut mediis
 
Et musicum non ex musico nec tamen ex omni sed ex amuso aut si quid eorum est medium
 
Nec corrumpitur in quodlibet primum ut album nec in musicum nisi forte secundum accidens sed in non album
 
Et in non album non in quodlibet sed in nigrum aut medium
 
Similiter et musicum in non musicum et hoc non in quodlibet sed amuson aut si quid eorum est medium
 
Similiter autem his et in aliis quoniam et non simplicia entium set composita secundum eandem se habent rationem sed propter oppositas dispositiones non nominari obliuiscuntur hoc accidit
 
Necessitate namque omne congruum ex incongruo fit et incongruum ex congruo
 
Et corrumpitur congruum in incongruitatem et eam non quamlibet sed oppositam
 
Nil autem refert et de armonia dicere uel ordine uel compositione
 
Palam enim quia eadem ratio
 
Sed et domus et statua et quodlibet aliud fit similiter
 
Domus enim fit ex non componi sed diuidi taliter
 
Et statua et configuratorum aliquod ex infiguratione
 
Et horum singula alia quidem ordo alia compositio quedam sunt
 
Si ergo hoc est uerum omne fiet factum et corrumpetur corruptum aut ex contrariis aut in contraria et horum media media uero ex contrariis sunt Ut colores ex albo et nigro
 
Igitur omnia erunt natura facta aut contraria aut ex contrariis
 
In tantum quidem usque fere sunt consecuti aliorum plurimi quemadmodum dicebamus prius
 
Omnes enim elementa et ab eis uocata principia et si absque ratione ponentes tamen contraria dicunt tanquam ab ipsamet ueritate coacti
 
Differunt autem ab inuicem quia hi quidem priora illi uero posteriora accipiunt
 
Et hi quidem notiora secundum rationem hi uero secundum sensum
 
Alii namque calidum et frigidum alii humidum et siccum alii habundans et perfectum aut contentionem et amicitiam causas ponentes generationis
 
Hec autem ab inuicem differunt secundum dictum modum
 
Sunt igitur eadem dicenda quoquo modo et diuersa ab inuicem
 
Diuersa quidem ut plurimis uidetur eadem uero in quantum proportionaliter
 
Accipiunt enim ex eadem coelementatione
 
Hec enim continent hec continentur contrariorum
 
Hoc autem modo similiter dicunt et diuerso ac indignius atque dignius et hi quidem nociora secundum rationem quemadmodum dictum est prius illi uero secundum sensum
 
Uniuersale namque secundum rationem notum singulare uero secundum sensum
 
Uniuersalis enim ratio particularis uero sensus Ut magnum et paruum secundum rationem rarum uero et spissum secundum sensum
 
Quia ergo contraria oportet esse principia palam
 
Est etiam dicendum utrum duo aut tria aut plura sint
 
Unum enim non possibile quia non unum contraria
 
Infinita uero quia non scibile ens erit
 
Una namque contrarietas in omni genere uno
 
Substantia uero unum quid genus
 
Et quia contingit ex finitis dignius uero ex finitis quemadmodum Empedocles quam ex infinitis omnia namque reddi putat ut Anaxagoras ex infinitis
 
Amplius autem sunt alia aliis priora contraria et fiunt diuersa ex ad inuicem ut dulce et amarum album et nigrum
 
Principia uero semper oportet manere
 
Quia ergo nec unum nec infinita palam ex his
 
Quoniam autem finita non facere duo solum habet rationem quandam
 
Dubitabit enim aliquis quomodo spissitudo tenuitatem facere quid apta nata est aut ea spissitudinem
 
Similiter et alia quelibet contrarietas
 
Non enim amicitia conducit contentionem et facit aliquid ex eo nec contentio ex illa sed ambo diuersum quid tercium
 
Quidam uero plura accipiunt ex quibus componunt entium naturam
 
Ad hec autem amplius quamquam hoc aliquis dubitet nisi quis diuersam supponat contrariis naturam
 
Nullius enim uidemus entium substantiam contraria
 
Principium uero non de subiecto oportet dici aliquo
 
Erit enim principium principii
 
Nam subiectum principium et prius uidetur predicato esse
 
Amplius non esse dicimus substantiam contrariam substantie
 
Ergo quomodo ex non substantiis substantia erit aut quomodo prius non substantia substantia erit
 
Ideo si quis priorem ueram existimat esse orationem harum necesse si he utreque sunt saluande supponere terciam ut dicunt unam quandam esse naturam dicentes omne uelut aquam aut ignem aut horum medium
 
Videtur autem medium magis
 
Ignis enim et terra et aer et aqua cum contrarietatibus sunt complexa
 
Quapropter non inrationabiliter faciunt subiectum diuersum horum facientes aliorum uero aerem
 
Etenim aer non habet aliorum differentias sensibiles
 
Habita uero aqua
 
Sed omnes unum hoc contrariis figurant ut spissitudini et tenuitati et magis et minus
 
Hec autem omnino superhabundantia reuera et defectio quemadmodum dictum est prius
 
Et uidetur antiqua esse et hec opinio quia unum et superhabundantia et defectio principia encium sunt tamen non eodem modo
 
Sed antiqui quidem ipsa duo facere unum que pati
 
Posteriorum uero quidam contrarium Unum quidem facere duo uero pati dicunt magis
 
Ergo tria dicere elementa esse ex his et talibus aliis intendunt
 
Videbuntur etiam habere rationem quandam ut prediximus
 
Plura uero tribus nullatenus
 
Nam ad paciendum sufficit unum
 
Quodsi quatuor entium due fuerint contrarietates oportebit preter utramque inesse diuersam quandam mediam naturam
 
Sed si ex ad inuicem possunt generare due existentes superflua altera contrarietatum erit
 
Simul autem est et impossibile plures esse contrarietates primas
 
Substantia namque unum quoddam genus est entis
 
Quare prius et posterius differunt principia solum sed non genere
 
Semper enim in uno genere una contrarietas est
 
Sed omnes contrarietates referri uidentur ad unam
 
Quia ergo nec unum elementum nec plura duobus aut tribus manifestum
 
Horum autem utrumlibet ut diximus dubitationem habet multam

Sic itaque nos dicimus primum de omni generatione pertractantes
 
Est enim secundum naturam communia primum dicentes sic circa singularia propria considerare
 
Dicimus autem ex alio aliud fieri et ex diuerso diuersum aut simplicia dicentes aut composita
 
Dico hoc ita
 
Est enim fieri hominem musicum
 
Est et non musicum fieri musicum aut non musicum hominem hominem musicum
 
Simpliciter ergo dico factum hominem et musicum et quod fit simpliciter musicum
 
Compositum uero et quod fit et factum quando non musicum hominem dicimus fieri aut musicum aut musicum hominem
 
Horum autem hoc quidem non solum dicitur hoc aliquid fieri sed et ex hoc ut ex non musico musicus
 
Hoc non dicitur in omnibus ut ex homine factus est musicus sed homo factus est musicus
 
Factorum uero ut simplicia dicimus fieri hoc quidem sustinens fit illud uero non sustinens
 
Homo namque sustinet musicus factus homo et est
 
Musicum uero et amuson nec simpliciter nec compositum sustinet
 
His autem determinatis ex omnibus factis hoc est accipiendum si quis inspexerit quemadmodum dicimus quia oportet aliquod semper subicere factum
 
Et hoc si numero est unum sed specie non unum
 
Specie namque dico et ratione idem
 
Non enim idem homini et amuso esse
 
Et hoc quidem sustinet illud uero non sustinet
 
Non oppositum quidem sustinet
 
Homo namque sustinet musicum uero et amuson non sustinet nec ex ambobus compositum ut amusos homo
 
Ex aliquo uero fieri aliquid et non hoc aliquid fieri magis quidem dicitur de non sustinentibus ut ex amuso musicum fieri
 
Ex homine uero non
 
Sed et de sustinentibus aliquando dicitur similiter
 
Ex ere namque statuam fieri dicimus non es statuam
 
Ex opposito quidem et non sustinente utroque modo dicitur et ex hoc hoc et hoc hoc
 
Etenim ex amuso et amusos fit musicus
 
Quapropter et de composito similiter
 
Etenim ex amuso homine et amusos homo fieri dicitur musicus
 
Multipliciter uero dicto fieri et ipsorum quidem non fieri sed hoc aliquid fieri simpliciter uero fieri substantiarum solum secundum alia quidem manifestum quia necesse subicere aliquod factum
 
Etenim quantum et quale et ad aliud et quando et ubi fiunt subiecti alicuius quoniam sola substantia nullo de alio dicitur subiecto alia uero omnia de substantia
 
Quia uero substantia et omnia alia simpliciter entia ex subiecto fiunt intendenti erit manifestum
 
Semper enim est aliquid quod subicitur ex quo fit factum Ut plante et animalia ex spermate
 
Fiunt autem facta simpliciter hec quidem transfiguratione ut statua illa uero appositione ut augmentata alia ablatione ut ex lapide Mercurius alia compositione ut domus alia alteratione ut conuersa secundum materiam
 
Omnia uero sic facta manifestum quia ex subiecto fiunt
 
Palam itaque ex dictis quia factum omne semper compositum est et est quidem aliquid factum ipsum est autem aliquid quod hoc fit
 
Et hoc duplex
 
Aut enim subiectum aut oppositum
 
Dico autem opponi quidem amuson subici uero hominem et defigurationem et informitatem aut inordinationem oppositum es uero aut lapidem aut aurum subiectum
 
Manifestum itaque quia si sunt cause et principia natura entium ex quibus primum sunt aut facta sunt non secundum accidens sed unumquodque quod dicitur secundum substantiam quia fit omne ex subiecto et forma
 
Consistit enim musicus homo ex homine et musico modo quodam
 
Dissolues enim orationes in sermones suos
 
Palam ergo quia fient genita ex his
 
Est autem subiectum numero quidem unum specie uero duo
 
Homo namque et aurum et omnino materia numerabilis hoc enim aliquid magis et non secundum accidens ex eo fit genitum
 
Priuatio uero et contrarietas accidens
 
Una uero species ut ordo aut musica aut aliorum aliquid sic predicatorum
 
Quapropter est quidem ut duo dicere esse principia est autem ut tria est etiam ut contraria Ut si quis dicat musicum et amuson aut calidum et frigidum aut congruum et incongruum est autem ut non
 
Ab inuicem enim pati contraria impossibile
 
Soluitur autem et hoc propter aliud esse subiectum hoc enim non contrarium
 
Ergo non plura contrariis principia modo quodam sed duo ut si dicatur numero nec iterum omnino duo propter diuersum inesse esse eis sed tria
 
Diuersum enim homini et amuso esse et infigurato et eri
 
Quot itaque principia circa generationem naturalium et quomodo quot dictum est
 
Est et palam quod oportet aliquid subici contrariis et contraria duo esse modo uero quodam alio non necessario
 
Sufficiens enim est alterum contrariorum facere absentia et presentia mutationem
 
Subiecta uero natura scibilis secundum analogiam
 
Sicut enim ad statuam es aut ad lectum lignum aut ad aliud aliquid habentium formam materia et informe habet ante acceptionem forme sic ea ad substantiam se habet et hoc aliquid et ens
 
Unum ergo principium ea non sic unum ens nec sic unum ut hoc aliquid
 
Unum uero ipsum ipsa ratio
 
Amplius autem contrarium huic priuatio
 
Ea uero quomodo duo et quomodo plura dictum est in superioribus
 
Primum itaque dictum est quia principia contraria solum
 
Posterius uero quia necesse et aliud quid subici et esse tria
 
Ex eis uero que nunc manifestum que differentia contrariorum et quomodo se habent principia ad inuicem et quid subiectum
 
Utrum uero substantia species aut subiectum nondum palam sed quia principia tria et quomodo et quis modus eorum palam
 
Ergo quot et que principia sunt ex his consideretur
 
Quia uero solum ita soluitur et antiquorum dubitatio postea dicimus
 
Querentes enim secundum philosophiam primi ueritatem et naturam entium diuerterunt tanquam per uiam quandam aliam ab inexperientia preuersi
 
Et aiunt neque fieri entium nichil neque corrumpi quia necessarium esse fieri factum aut ex ente aut ex non ente
 
Ex his uero utrisque impossibile esse
 
Nec enim ens fieri esse namque iam ex non ente nichil fieri subici namque aliquid oportet
 
Et sic deinde accidens augentes nec esse multa inquiunt sed solum ipsum ens
 
Illi ergo eam acceperunt opinionem propter dicta
 
Nos autem dicimus quod ex ente aut non ente fieri aut ens aut non ens facere quid aut pati aut quodcumque hoc fieri uno quidem modo nil refert aut medicum facere aliquid aut pati aut ex medico esse aliquid aut fieri
 
Quare quoniam hoc dupliciter aut plus dicitur palam quia et ex ente et ens aut facere aut pati
 
Edificat itaque medicus non inquantum medicus sed inquantum edificator
 
Et albus fit non inquantum medicus sed inquantum niger
 
Medetur etiam et non medicus fit inquantum medicus
 
Quoniam uero maxime dicimus proprie medicum facere quid aut pati aut fieri ex medico si inquantum medicus ea facit aut patitur palam et non ex ente fieri et hoc significat inquantum non ens
 
Quod illi quidem non diuidentes abstiterunt
 
Et propter tantam ignorantiam tantum deliquerunt
 
Quare nichil existimare fieri neque esse quid aliorum sed auferre omnem generationem
 
Nos autem et ipsi dicimus fieri quidem nichil simpliciter ex non ente et tamen fieri ex non ente ut secundum accidens
 
Nam ex priuatione quod est secundum se non ens non inente fit aliquid
 
Miratur autem hoc et impossibile sic uidetur fieri quid ex non ente
 
Similiter autem nec ex ente nec ens quid fieri nisi secundum accidens
 
Sic autem et hoc fieri eodem modo ut si ex animali animal fiat et aliquo animali aliquod animal ut canis ex equo fiat
 
Fiet enim non solum ex aliquo animali canis sed et ex animali sed non inquantum animal
 
Existit enim iam hoc
 
Si uero aliquid futurum est fieri animal non secundum accidens non ex animali erit
 
Et si quid ens non ex ente nec ex non ente
 
Nam ex non ente dictum est nobis quid significat quia inquantum non ens
 
Amplius autem et esse omne aut non esse non auferimus
 
Unus quidem hic modus
 
Alius uero quia contingit eadem dicere secundum potestatem et actum
 
Hoc autem in aliis est determinatum per certitudinem magis
 
Ergo quod diximus dubitationes soluuntur propter quas coacti dictorum quedam auferunt
 
Nam propter hoc tantum et priores diuerterunt a uia in generationem et corruptionem et omnino mutationem
 
Ea enim apparens natura omnem illam soluit ignorantiam
 
Tangentes igitur et alii quidam sunt eam sed non sufficienter
 
Primum enim confitentur simpliciter fieri ex non ente aut Parmenidem recte dicere
 
Deinde uidetur eis si est numero una et potestate unam solum esse
 
Hoc autem plurimum differt
 
Nos enim materiam et priuationem esse dicimus diuersum
 
Et horum non ens quidem esse secundum accidens materiam priuationem uero secundum se
 
Et hanc prope quidem substantiam quoquo modo materiam priuationem uero nequaquam
 
Alii uero non ens magnum et paruum similiter aut simul utrumque aut separatim utrumque
 
Quare omnino diuersus est hic modus trinitatis et ille
 
Nam usque in presentiarum preuenit quia oportet quandam subici naturam
 
Eam quidem unam faciunt
 
Etenim si quis dualitatem facit dico magnum et paruum eam nichil minus idem facit
 
Aliam enim pretermisit
 
Manens enim concausalis est forme factorum quorum est quemadmodum mater
 
Alia uero pars contrarietatis imaginabitur ad eius malefacere multotiens attendenti sententiam nec esse omnino
 
Ente enim aliquo diuino et bono et desiderabili contrarium quidem ei dicimus esse quod aptum est desiderare atque cupere illud secundum suam naturam
 
His accidit contrarium desiderare propriam corruptionem
 
Idem quippe nec se possibile desiderare species uero quia non est egens nec contraria
 
Corrumpentia namque se inuicem sunt contraria
 
Sed hoc est materia quemadmodum femina maris et turpe boni tamen non secundum se turpe sed secundum accidens nec femina sed secundum accidens
 
Corrumpitur autem et fit est enim quidem ut est autem ut non
 
Ut enim in quo secundum se corrumpitur
 
Corruptum enim in hoc est priuatio
 
Ut autem secundum potestatem non secundum se sed incorruptibile et ingenitum necesse eam esse
 
Nam si factum est oportet subici primum ex quo quod insit
 
Hoc autem est ipsa natura
 
Quare erit antequam fiat
 
Dico enim materiam primum subiectum cuiusque ex quo fit aliquid inente non secundum accidens
 
Si corrumpitur aliquid ad hoc ueniet ultimum
 
Quare corrupta erit antequam corrumpatur
 
De principio uero secundum speciem utrum unum aut multa et quod aut que sunt per certitudinem prime philosophie opus est determinare
 
Igitur usque in tempus illud differatur
 
De phisicis uero et corruptibilibus in posterius monstratis dicimus
 
Ergo quia sunt principia et que et quot numero determinatum sit nobis ita
 
Rursum aliud incoantes principium dicimus
 
Aristotilis Phisice acroaseos A explicit
 


 
Entium alia quidem sunt natura alia causas propter alias
 
Natura uero dicimus esse animalia et eorum partes atque plantas ac alia corporum ut terram ignem et aerem atque aquam
 
Hec enim et similia natura dicimus esse
 
Omnia uero dicta uidentur differentia ad non natura consistentia
 
Nam omnia natura entia uidentur in se principium habencia motus et stationis alia secundum locum alia secundum augmentum et detrimentum alia secundum alterationem
 
Lectus autem et uestis et si quod huiusmodi genus aliud est inquantum sortitum est predicamentum singulum et inquantum est ab arte nullam habet ormen transmutationis innatam
 
Inquantum uero accidit eis esse lapidea uel terrea uel ex his mixta habent in tantum tanquam ente natura principio aliquo et causa mouendi et quiescendi in quo existunt primum secundum se et non secundum accidens
 
Dico autem non secundum accidens quia fit idem sibi quis causa sanitatis ens medicus
 
Sed tamen non secundum hoc quod sanatur medicinam habet uerum accidit eundem medicum esse et sanatum
 
Quapropter separantur et hec ab inuicem quandoque
 
Similiter autem et aliorum singula factorum
 
Nichil enim eorum principium habet in se facture sed hec quidem in aliis et ab exterius Ut domus et aliorum manu sectorum singula illa uero in seipsis quidem sed non secundum se quecumque secundum accidens cause facte eis
 
Est ergo natura quod dictum est
 
Naturam autem habent quecumque principium habent tale et sunt ea omnia substantia
 
Subiectum enim quoddam et in subiecto est natura semper
 
Secundum naturam uero sunt hec et quecumque his insunt secundum se ut igni ferri sursum
 
Hoc enim natura quidem non est nec habet naturam natura uero et secundum naturam est
 
Quid igitur est natura dictum est et quid ipsum natura et secundum naturam
 
Quia uero est natura temptare monstrare ridiculum est
 
Manifestum enim quia talia sunt entium multa
 
Ostendere uero manifesta per non manifesta non est potentis iudicare propter id et non id notum
 
Quia uero contingit hoc pati non est non manifestum
 
Sillogizet enim aliquis a natiuitate cecus de coloribus
 
Talibus itaque de nominibus esse sermonem est necesse nichil uero intelligere
 
Videtur autem natura et substantia natura entium quibusdam esse quod primum in singulis existit inmensurabile secundum se Ut lecti natura lignum statue es
 
Signum autem ait Antiphon quia si quis lectum ocultet in terra potentiam que recipiat putrefactus ut germinetur in arbustum non erit lectus sed lignum tamquam secundum accidens quidem existens secundum legem dispositio et ars substantia uero ens illa que permanet ea patiens continue
 
Quodsi et horum singulum ad aliud quid id ipsum est passum ut es quidem et aurum ad aquam ossa uero et ligna ad terram similiter autem et aliorum quidlibet illa naturam esse et substantiam eorum
 
Quamobrem alii ignem alii terram alii aerem dicunt alii aquam alii quedam horum alii hec omnia naturam encium esse
 
Quod enim aliquis eorum est arbitratus tale siue unum siue plura hoc et tot aiunt esse substantiam omnem alia uero omnia passiones horum habitus et dispositio et horum quidlibet sempiternum non enim eis transmutationem est esse ex se alia generari simul atque corrumpi infinite
 
Sic igitur uno modo natura dicitur que prima singulis est subiecta materia habentium in se principium motus et transmutationis
 
Alio uero modo forma et species que secundum rationem est
 
Quemadmodum enim ars dicitur quod est secundum artem et artificium sic et natura quod secundum naturam dicitur et naturale nec illud aliquo modo dicimus habere secundum artem nichil si potestate solum est lectus nondum que habet speciem lecti nec artem esse nec in natura consistentibus
 
Caro namque potestate uel os non habet suam naturam antequam accipiat speciem secundum rationem quam diffinientes dicimus quid est caro uel os nec est natura
 
Quapropter alio modo natura est habentium in se motus principium forma et species non separabilis ens nisi secundum rationem
 
Quod autem est ex his natura quidem non est natura uero uelut homo et magis natura ipsa materie
 
Singulum enim tunc dicitur quando entelechia est magis quam quando potestate
 
Amplius homo generatur ex homine sed non lectus ex lecto
 
Quapropter aiunt non figuram esse naturam sed lignum quia generatur si germinatur non lectus sed lignum
 
Ergo si hoc est ars et forma natura
 
Generatur enim homo ex homine
 
Amplius autem natura dicta ut generatio ad naturam est uia
 
Non enim ut medela dicitur non ad medicinalem uia sed ad sanitatem necesse enim a medicinali non ad medicinalem esse medelam
 
Non sic autem se habet natura ad naturam sed germinatum ex aliquo in aliquid uenit inquantum germinatur non inquantum ex quo sed in quod
 
Forma itaque est natura
 
Forma uero et natura dupliciter dicitur
 
Etenim priuatio species est quocumque modo
 
Sed si est priuatio et contrarium quoddam circa simplicem generationem aut non est posterius est considerandum
 
Quoniam autem determinatum est quotiens natura dicitur post hoc speculandum est quid differt mathematicus a phisico
 
Nam plana et solida habent naturalia corpora et longitudines et puncta de quibus intendit mathematicus
 
Amplius astrologia alia est quam pars physice
 
Si namque physici quid est sol aut luna scire est accidentium uero secundum se nichil est absurdum
 
Aliter et quia uidentur dicentes ipsi de natura et figura et luna et sole et utrum speralis est terra et mundus aut non
 
De his itaque tractat mathematicus sed non inquantum est physici corporis terminus unumquodque
 
Nec accidentia speculatur inquantum talibus entibus accidunt
 
Quamobrem et separat
 
Separabilia namque intellectu sunt a motu et nichil differunt nec fit falsum separantium
 
Obliuiscuntur autem hoc facientes et circa ideas dicentes
 
Physica namque separant minus entia a mathematicis separabilia
 
Fit autem hoc manifestum
 
